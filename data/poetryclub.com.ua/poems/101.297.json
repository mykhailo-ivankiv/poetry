{
  "author": "Бровченко Володимир",
  "name": "НАД ТИХИМ ПЛЕСОМ",
  "link": "metrs_poem.php?poem=12839",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>НАД ТИХИМ ПЛЕСОМ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБагряний &nbsp;промінь &nbsp;впав &nbsp;на &nbsp;берег<br>\nІ &nbsp;в &nbsp;лозах &nbsp;виплів &nbsp;ятері.<br>\nТабун &nbsp;човнів &nbsp;золотоперих<br>\nПливе &nbsp;з &nbsp;вечірньої &nbsp;зорі.<br>\n<br>\nЧовни &nbsp;та &nbsp;пристань &nbsp;стали &nbsp;диба,<br>\nЗавирувало… &nbsp;Гамір… &nbsp;Сміх…<br>\nУ &nbsp;кожного &nbsp;найбільша &nbsp;риба<br>\nЧомусь &nbsp;зірвалась, &nbsp;як &nbsp;на &nbsp;гріх.<br>\n<br>\nТа &nbsp;все &nbsp;ж, &nbsp;дивись, &nbsp;гуртом-артіллю<br>\nНа &nbsp;юшку &nbsp;стягнемось &nbsp;якось.<br>\nПоділимося &nbsp;хлібом-сіллю<br>\nОтак, &nbsp;як &nbsp;здавна &nbsp;повелось.<br>\n<br>\nІ &nbsp;згодом &nbsp;ватра &nbsp;язиката<br>\nВже &nbsp;підкидає &nbsp;казанок.<br>\n- &nbsp;Яка &nbsp;це &nbsp;риба &nbsp;в &nbsp;біса-ката.<br>\nОто &nbsp;колись &nbsp;було, &nbsp;синок…<br>\n<br>\nСтарий &nbsp;почне:<br>\n- &nbsp;Як &nbsp;ваша &nbsp;ласка,<br>\nТо &nbsp;розкажу &nbsp;молодикам… &nbsp;-<br>\nІ &nbsp;ллється &nbsp;до &nbsp;півночі &nbsp;казка &nbsp;–<br>\nНеправда &nbsp;й &nbsp;правда &nbsp;пополам.<br>\n<br>\nЗ &nbsp;кущів &nbsp;червонокриле &nbsp;гілля<br>\nПора &nbsp;висмикує &nbsp;нічна.<br>\nЗнайшлась &nbsp;уже &nbsp;і &nbsp;пляшка &nbsp;«зілля»,<br>\nБез &nbsp;чого &nbsp;юшка &nbsp;не &nbsp;смачна.<br>\n<br>\nЛаднаєм &nbsp;снасті…<br>\nПотім &nbsp;– &nbsp;пісня,<br>\nСтара &nbsp;як &nbsp;світ &nbsp;та &nbsp;молода,<br>\nНад &nbsp;голубим &nbsp;роздоллям &nbsp;висне,<br>\nАж &nbsp;місяць &nbsp;з &nbsp;хмари &nbsp;вигляда.<br>\n<br>\nЧи &nbsp;був &nbsp;ти, &nbsp;друже, &nbsp;серед &nbsp;ночі<br>\nБіля &nbsp;багаття &nbsp;і &nbsp;ріки,<br>\nДе &nbsp;сонна &nbsp;хвиля &nbsp;все &nbsp;шепоче<br>\nТаємне &nbsp;щось &nbsp;до &nbsp;осоки?<br>\n<br>\nУсіх &nbsp;зріднила &nbsp;та &nbsp;зігріла<br>\nПахуча &nbsp;постіль &nbsp;з &nbsp;сон-трави.<br>\nДуша &nbsp;не &nbsp;спить, &nbsp;спочило &nbsp;тіло.<br>\nІ &nbsp;– &nbsp;голова &nbsp;до &nbsp;голови.<br>\n<br>\nСвітає.<br>\nРоси &nbsp;мов &nbsp;черешні.<br>\nІ, &nbsp;поки &nbsp;друзів &nbsp;син &nbsp;гойда,<br>\nВже &nbsp;небо &nbsp;вранішнє, &nbsp;як &nbsp;блешні,<br>\nУ &nbsp;річку &nbsp;зорі &nbsp;закида.<br>\n\n\n\n<br><br>\n"
}