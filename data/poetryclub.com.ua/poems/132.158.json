{
  "author": "Павличко Дмитро",
  "name": "НОСТАЛЬҐІЯ (поема, 1995)\"Чому так важко бути нам собою...\"",
  "link": "metrs_poem.php?poem=2205",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>НОСТАЛЬҐІЯ (поема, 1995)\"Чому так важко бути нам собою...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМи &nbsp;ще &nbsp;ніколи &nbsp;не &nbsp;були &nbsp;собою. &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Максим &nbsp;Рильський<br>\n<br>\nI &nbsp;<br>\n<br>\nЧому &nbsp;так &nbsp;важко &nbsp;бути &nbsp;нам &nbsp;собою, &nbsp;<br>\nКоли &nbsp;нема &nbsp;для &nbsp;духу &nbsp;заборон, &nbsp;<br>\nКоли &nbsp;його &nbsp;не &nbsp;стиснуто &nbsp;скабою, &nbsp;<br>\nКоли &nbsp;він &nbsp;сам &nbsp;собі &nbsp;суддя &nbsp;й &nbsp;закон, &nbsp;<br>\nКоли &nbsp;душа, &nbsp;котра &nbsp;була &nbsp;рабою, &nbsp;<br>\nЗійшла &nbsp;неждано &nbsp;на &nbsp;сяйливий &nbsp;трон, &nbsp;<br>\nІ &nbsp;їй &nbsp;дозволено, &nbsp;немов &nbsp;цариці, &nbsp;<br>\nДіла &nbsp;шляхетні &nbsp;і &nbsp;злочинства &nbsp;ниці? &nbsp;<br>\n<br>\nДозволено, &nbsp;та &nbsp;вибирай &nbsp;сама, &nbsp;<br>\nНа &nbsp;що &nbsp;ти &nbsp;здатна, &nbsp;будучи &nbsp;на &nbsp;троні, &nbsp;<br>\nЩе &nbsp;день &nbsp;назад &nbsp;потульна &nbsp;і &nbsp;німа, &nbsp;<br>\nА &nbsp;нині &nbsp;владна, &nbsp;ще &nbsp;й &nbsp;при &nbsp;охороні: &nbsp;<br>\nЧи &nbsp;ти &nbsp;підеш &nbsp;за &nbsp;покликом &nbsp;ума, &nbsp;<br>\nЧи &nbsp;самохіть &nbsp;зостанешся &nbsp;в &nbsp;полоні &nbsp;<br>\nЗлобивої &nbsp;й &nbsp;затаєної &nbsp;мсти &nbsp;— &nbsp;<br>\nЄднатимеш &nbsp;людей, &nbsp;а &nbsp;чи &nbsp;клясти? &nbsp;<br>\n<br>\nНема &nbsp;нічого &nbsp;вищого &nbsp;на &nbsp;світі, &nbsp;<br>\nЯк &nbsp;мудра &nbsp;єдність &nbsp;неподібних &nbsp;душ; &nbsp;<br>\nІ &nbsp;справа &nbsp;тут &nbsp;не &nbsp;в &nbsp;мертвім &nbsp;моноліті, &nbsp;<br>\nКоли &nbsp;життя, &nbsp;що &nbsp;грає &nbsp;надовкруж, &nbsp;<br>\nІ &nbsp;люди &nbsp;всі &nbsp;в &nbsp;одне &nbsp;насильно &nbsp;злиті &nbsp;<br>\nІ &nbsp;без &nbsp;команди &nbsp;зверху &nbsp;— &nbsp;ані &nbsp;руш. &nbsp;<br>\nНі, &nbsp;мова &nbsp;про &nbsp;цілющий &nbsp;дух &nbsp;собору, &nbsp;<br>\nЩо &nbsp;націю &nbsp;з &nbsp;колін &nbsp;підводить &nbsp;хвору. &nbsp;<br>\n<br>\nА &nbsp;ти, &nbsp;з &nbsp;неволі &nbsp;вирвана &nbsp;душе, &nbsp;<br>\nНе &nbsp;відаєш &nbsp;ні &nbsp;співчуття, &nbsp;ні &nbsp;стриму, &nbsp;<br>\nТвій &nbsp;голос &nbsp;зненавидою &nbsp;ірже, &nbsp;<br>\nІ &nbsp;все, &nbsp;що &nbsp;рідне &nbsp;й &nbsp;чисте &nbsp;побратиму, &nbsp;<br>\nДля &nbsp;тебе &nbsp;нечистотне &nbsp;і &nbsp;чуже; &nbsp;<br>\nНе &nbsp;знаєш &nbsp;ти &nbsp;нічого &nbsp;про &nbsp;незриму &nbsp;<br>\nБолящість &nbsp;людства &nbsp;— &nbsp;а &nbsp;на &nbsp;цій &nbsp;землі &nbsp;<br>\nРозп’яті &nbsp;всі, &nbsp;великі &nbsp;і &nbsp;малі. &nbsp;<br>\n<br>\nАле &nbsp;одні &nbsp;розп’яття &nbsp;на &nbsp;Голготі, &nbsp;<br>\nНа &nbsp;високостях &nbsp;— &nbsp;видно &nbsp;їх &nbsp;здаля, &nbsp;<br>\nА &nbsp;інші &nbsp;— &nbsp;в &nbsp;ямах, &nbsp;у &nbsp;лайні, &nbsp;в &nbsp;мерзоті, &nbsp;<br>\nУ &nbsp;норах, &nbsp;де &nbsp;живе &nbsp;сліпа &nbsp;земля; &nbsp;<br>\nТа &nbsp;дух &nbsp;один &nbsp;карається &nbsp;во &nbsp;плоті, &nbsp;<br>\nІ &nbsp;кожен &nbsp;чистий, &nbsp;наче &nbsp;немовля, &nbsp;<br>\nБо &nbsp;кожен &nbsp;людський &nbsp;крок &nbsp;— &nbsp;страсна &nbsp;дорога, &nbsp;<br>\nІ &nbsp;кожен &nbsp;мученик &nbsp;— &nbsp;явління &nbsp;Бога. &nbsp;<br>\n<br>\nСкажи, &nbsp;чи &nbsp;не &nbsp;собою &nbsp;ти &nbsp;була, &nbsp;<br>\nКоли &nbsp;тебе &nbsp;в’язали &nbsp;й &nbsp;мордували, &nbsp;<br>\nТягнули &nbsp;від &nbsp;письмового &nbsp;стола &nbsp;<br>\nВ &nbsp;набиті &nbsp;страхом &nbsp;камери &nbsp;й &nbsp;підвали; &nbsp;<br>\nТи &nbsp;ж &nbsp;брала &nbsp;маску &nbsp;хитрого &nbsp;хахла, &nbsp;<br>\nКатам &nbsp;співала &nbsp;оди &nbsp;й &nbsp;мадриґали, &nbsp;<br>\nТа &nbsp;від &nbsp;ганьби, &nbsp;що &nbsp;гірша &nbsp;катувань, &nbsp;<br>\nСобі &nbsp;сказала: &nbsp;“Воскресись! &nbsp;Повстань!” &nbsp;<br>\n<br>\nТи &nbsp;вже &nbsp;забула &nbsp;про &nbsp;свої &nbsp;провини, &nbsp;<br>\nБо &nbsp;хто &nbsp;при &nbsp;владі &nbsp;— &nbsp;праведник, &nbsp;авжеж, &nbsp;<br>\nІ &nbsp;люта &nbsp;мста &nbsp;з &nbsp;твойого &nbsp;серця &nbsp;рине, &nbsp;<br>\nВчорашніх &nbsp;подруг &nbsp;нині &nbsp;ти &nbsp;клянеш; &nbsp;<br>\nО &nbsp;мстива &nbsp;коронована &nbsp;рабине, &nbsp;<br>\nЧому &nbsp;лише &nbsp;собою &nbsp;ти &nbsp;живеш, &nbsp;<br>\nЧому &nbsp;не &nbsp;знаєш &nbsp;прощення &nbsp;й &nbsp;любові, &nbsp;<br>\nА &nbsp;тільки &nbsp;— &nbsp;фрази, &nbsp;мов &nbsp;киї &nbsp;дубові?! &nbsp;<br>\n<br>\nНенависть &nbsp;і &nbsp;свобода &nbsp;— &nbsp;не &nbsp;рідня; &nbsp;<br>\nЛюдина &nbsp;вільна &nbsp;сяє &nbsp;добротою, &nbsp;<br>\nЖадає &nbsp;не &nbsp;відомсти, &nbsp;а &nbsp;знання &nbsp;<br>\nІ &nbsp;єдності &nbsp;під &nbsp;правдою &nbsp;святою, &nbsp;<br>\nА &nbsp;темний &nbsp;раб &nbsp;ряхтить, &nbsp;мов &nbsp;порохня, &nbsp;<br>\nНаповнена &nbsp;дрібною &nbsp;червотою, &nbsp;<br>\nЯка &nbsp;вгніздилась &nbsp;в &nbsp;дерево &nbsp;слабе &nbsp;<br>\nІ &nbsp;пожирає &nbsp;там &nbsp;сама &nbsp;себе. &nbsp;<br>\n<br>\nУ &nbsp;темряві &nbsp;були &nbsp;ми &nbsp;дуже &nbsp;гарні, &nbsp;<br>\nХоч, &nbsp;правда, &nbsp;не &nbsp;сонця, &nbsp;а &nbsp;світляки; &nbsp;<br>\nНа &nbsp;сонці &nbsp;жалюгідні &nbsp;і &nbsp;почварні &nbsp;<br>\nМи &nbsp;стали &nbsp;(мало &nbsp;б &nbsp;бути &nbsp;навпаки!), &nbsp;<br>\nТам, &nbsp;начебто &nbsp;на &nbsp;світло &nbsp;із &nbsp;трупарні &nbsp;<br>\nЗ’явилися &nbsp;жахливі &nbsp;мертвяки, &nbsp;<br>\nЩо &nbsp;їх &nbsp;недобра, &nbsp;сатанинська &nbsp;сила &nbsp;<br>\nДля &nbsp;мсти &nbsp;навзаємної &nbsp;воскресила. &nbsp;<br>\n<br>\nДокори, &nbsp;звинувачення, &nbsp;суди, &nbsp;<br>\nСамохвальби &nbsp;оправдувальні &nbsp;нути, &nbsp;<br>\nЖага &nbsp;руйнації &nbsp;та &nbsp;ворожди! &nbsp;<br>\nНевже &nbsp;так &nbsp;важко &nbsp;правду &nbsp;осягнути, &nbsp;<br>\nЩо &nbsp;ми &nbsp;— &nbsp;нащадки &nbsp;матері-біди &nbsp;— &nbsp;<br>\nЗ &nbsp;одної &nbsp;чаші &nbsp;напились &nbsp;отрути, &nbsp;<br>\nХто &nbsp;більше, &nbsp;а &nbsp;хто &nbsp;менше, &nbsp;— &nbsp;не &nbsp;кажіть, &nbsp;<br>\nЩо &nbsp;брали &nbsp;ви &nbsp;питво &nbsp;несамохіть. &nbsp;<br>\n<br>\nЩо &nbsp;ж &nbsp;діяти, &nbsp;коли &nbsp;навколо &nbsp;чвари; &nbsp;<br>\nНайвищі &nbsp;опинилися &nbsp;в &nbsp;юрбі, &nbsp;<br>\nТупі &nbsp;звинувачі &nbsp;жадають &nbsp;кари &nbsp;<br>\nТаким &nbsp;же, &nbsp;як &nbsp;вони, &nbsp;та &nbsp;не &nbsp;собі, &nbsp;<br>\nА &nbsp;мудреці &nbsp;сховалися &nbsp;у &nbsp;шпари, &nbsp;<br>\nЯк &nbsp;таргани, &nbsp;а &nbsp;на &nbsp;твоїм &nbsp;горбі, &nbsp;<br>\nМов &nbsp;коники &nbsp;в &nbsp;траві, &nbsp;без &nbsp;осороми &nbsp;<br>\nСамозакоханні &nbsp;танцюють &nbsp;гноми. &nbsp;<br>\n<br>\nА &nbsp;може, &nbsp;в &nbsp;нас &nbsp;такий &nbsp;психічний &nbsp;стрій, &nbsp;<br>\nЩо &nbsp;ми &nbsp;придатні &nbsp;тільки &nbsp;для &nbsp;погною &nbsp;<br>\nЧужого &nbsp;поля? &nbsp;(Не &nbsp;спіши, &nbsp;постій, &nbsp;<br>\nНе &nbsp;сперечайся &nbsp;зопалу &nbsp;зі &nbsp;мною!) &nbsp;<br>\nОн &nbsp;хмара &nbsp;попелу &nbsp;із &nbsp;наших &nbsp;мрій &nbsp;<br>\nСибірською &nbsp;лягає &nbsp;борозною &nbsp;— &nbsp;<br>\nСамі &nbsp;себе &nbsp;палили &nbsp;ми &nbsp;колись &nbsp;<br>\nІ &nbsp;знов &nbsp;за &nbsp;самоспалення &nbsp;взялись. &nbsp;<br>\n<br>\nЯк &nbsp;барани, &nbsp;б’ємося &nbsp;ми &nbsp;лобами, &nbsp;<br>\nХоч &nbsp;не &nbsp;для &nbsp;бою &nbsp;нам &nbsp;дано &nbsp;чоло; &nbsp;<br>\nСамі &nbsp;себе &nbsp;вкриваємо &nbsp;гробами, &nbsp;<br>\nГоворим &nbsp;про &nbsp;добро, &nbsp;а &nbsp;чиним &nbsp;зло; &nbsp;<br>\nЗадовго, &nbsp;мабуть, &nbsp;ми &nbsp;були &nbsp;рабами, &nbsp;<br>\nІ &nbsp;нам &nbsp;до &nbsp;серця &nbsp;рабство &nbsp;приросло, &nbsp;<br>\nПустило &nbsp;корінь &nbsp;в &nbsp;жили, &nbsp;як &nbsp;омела, &nbsp;<br>\nЗамкнуло &nbsp;крові &nbsp;жизної &nbsp;джерела. &nbsp;<br>\n<br>\nБіда &nbsp;велика &nbsp;— &nbsp;патріот &nbsp;з &nbsp;хамла; &nbsp;<br>\nВітчизну &nbsp;обіймає &nbsp;він, &nbsp;як &nbsp;дівку, &nbsp;<br>\nТа &nbsp;пристає &nbsp;до &nbsp;неї, &nbsp;як &nbsp;смола, &nbsp;<br>\nТа &nbsp;улещає, &nbsp;гладячи &nbsp;голівку, &nbsp;<br>\nЩоб &nbsp;слухалась, &nbsp;щоб &nbsp;хліб &nbsp;йому &nbsp;пекла &nbsp;<br>\nІ &nbsp;зв’язувала &nbsp;порвану &nbsp;шнурівку, &nbsp;<br>\nА &nbsp;ні &nbsp;— &nbsp;бере &nbsp;нагайку &nbsp;дротяну &nbsp;<br>\nІ &nbsp;хоче &nbsp;бити, &nbsp;як &nbsp;свою &nbsp;жону. &nbsp;<br>\n<br>\nЯкби &nbsp;хоч &nbsp;дрібку &nbsp;мозку, &nbsp;та &nbsp;культури, &nbsp;<br>\nТа &nbsp;ніжності &nbsp;(еге, &nbsp;чого &nbsp;схотів!), &nbsp;— &nbsp;<br>\nДля &nbsp;нього &nbsp;люди &nbsp;— &nbsp;то &nbsp;продажні &nbsp;шкури, &nbsp;<br>\nЧужі &nbsp;й &nbsp;неоднодумці &nbsp;— &nbsp;поготів; &nbsp;<br>\nЯкби &nbsp;він &nbsp;міг, &nbsp;то &nbsp;всі &nbsp;фортеці &nbsp;й &nbsp;мури &nbsp;<br>\nНа &nbsp;тюрми &nbsp;обернув &nbsp;би &nbsp;для &nbsp;братів; &nbsp;<br>\nЖовто-блакитний &nbsp;більшовик &nbsp;— &nbsp;це &nbsp;лихо, &nbsp;<br>\nЛікуй &nbsp;його, &nbsp;шановна &nbsp;обліпихо! &nbsp;<br>\n<br>\nАле &nbsp;ще &nbsp;гірший &nbsp;— &nbsp;злобний &nbsp;малорос, &nbsp;<br>\nПодібний &nbsp;він &nbsp;до &nbsp;хитрої &nbsp;блощиці: &nbsp;<br>\nКров &nbsp;з &nbsp;України &nbsp;тягне, &nbsp;як &nbsp;насос, &nbsp;<br>\nА &nbsp;мізочку &nbsp;не &nbsp;має &nbsp;і &nbsp;дещиці; &nbsp;<br>\nСвобода &nbsp;— &nbsp;то &nbsp;для &nbsp;нього &nbsp;хлорофос. &nbsp;<br>\nВін &nbsp;у &nbsp;московські &nbsp;меблі &nbsp;та &nbsp;полиці &nbsp;<br>\nСховався &nbsp;й &nbsp;ночі &nbsp;потаємно &nbsp;жде, &nbsp;<br>\nЩоб &nbsp;жерти &nbsp;наше &nbsp;тіло &nbsp;молоде. &nbsp;<br>\n<br>\nХахли-манкурти &nbsp;— &nbsp;плем’я &nbsp;безголове, &nbsp;<br>\nТа &nbsp;не &nbsp;кажіть, &nbsp;що &nbsp;розуму &nbsp;нема &nbsp;<br>\nУ &nbsp;тих &nbsp;створінь, &nbsp;бо &nbsp;до &nbsp;чужої &nbsp;мови &nbsp;<br>\nВони &nbsp;летять, &nbsp;немов &nbsp;до &nbsp;лампи &nbsp;цьма; &nbsp;<br>\nНайбільше &nbsp;задоволення &nbsp;хахлове &nbsp;— &nbsp;<br>\nХодити &nbsp;перед &nbsp;сильним &nbsp;повзкома; &nbsp;<br>\nВін &nbsp;лиже &nbsp;гузно &nbsp;панові &nbsp;з &nbsp;Європи, &nbsp;<br>\nСвої &nbsp;крамниці &nbsp;обернувши &nbsp;в &nbsp;“жопи”. &nbsp;<br>\n<br>\nГоворить &nbsp;по-вкраїнські &nbsp;пан &nbsp;посол, &nbsp;<br>\nХоча &nbsp;прибув &nbsp;до &nbsp;Києва &nbsp;лиш &nbsp;вчора, &nbsp;<br>\nА &nbsp;пан &nbsp;хахол, &nbsp;хоч &nbsp;жив &nbsp;на &nbsp;річці &nbsp;Псьол, &nbsp;<br>\nНе &nbsp;втне &nbsp;й &nbsp;півслова. &nbsp;Що &nbsp;то &nbsp;за &nbsp;потвора? &nbsp;<br>\nВін, &nbsp;звісно, &nbsp;не &nbsp;осел, &nbsp;а &nbsp;лиш &nbsp;асьол, &nbsp;<br>\nМосковства &nbsp;малоруського &nbsp;опора, &nbsp;<br>\nЩо &nbsp;за &nbsp;права &nbsp;трудящих &nbsp;обстає, &nbsp;<br>\nТа &nbsp;дбає &nbsp;лиш &nbsp;про &nbsp;черево &nbsp;своє. &nbsp;<br>\n<br>\n“Інтернаціонал” &nbsp;хахол &nbsp;співає, &nbsp;<br>\nТа &nbsp;тільки &nbsp;по-російськи. &nbsp;Свій &nbsp;народ &nbsp;<br>\nВін &nbsp;любить, &nbsp;доки &nbsp;сало &nbsp;й &nbsp;ковбаса &nbsp;є; &nbsp;<br>\nА &nbsp;як &nbsp;нема, &nbsp;то &nbsp;всьо &nbsp;наабарот &nbsp;— &nbsp;<br>\nСвою &nbsp;державу &nbsp;лає &nbsp;і &nbsp;кусає, &nbsp;<br>\nОд &nbsp;пса &nbsp;сказного &nbsp;гірше &nbsp;востокрот; &nbsp;<br>\nО &nbsp;пане &nbsp;Кучмо, &nbsp;дайте &nbsp;йому &nbsp;їдла, &nbsp;<br>\nБо &nbsp;загризе &nbsp;і &nbsp;вас &nbsp;почвара &nbsp;підла. &nbsp;<br>\n<br>\nХахол &nbsp;— &nbsp;у &nbsp;депутатах! &nbsp;Порятуй &nbsp;<br>\nНас, &nbsp;Господи, &nbsp;од &nbsp;нечисті &nbsp;такої; &nbsp;<br>\nА &nbsp;вздриш &nbsp;його &nbsp;— &nbsp;перехрестися &nbsp;й &nbsp;сплюй: &nbsp;<br>\nТаке &nbsp;страшидло &nbsp;і &nbsp;в &nbsp;уяві &nbsp;Гойї &nbsp;<br>\nНе &nbsp;появлялось! &nbsp;Яничар, &nbsp;холуй, &nbsp;<br>\nЩо &nbsp;вимагає &nbsp;плати &nbsp;немалої &nbsp;<br>\nЗа &nbsp;те, &nbsp;що &nbsp;мови &nbsp;рідної &nbsp;не &nbsp;зна, &nbsp;<br>\nХоч &nbsp;двоязикий &nbsp;він, &nbsp;як &nbsp;сатана. &nbsp;<br>\n<br>\nЯ &nbsp;маю &nbsp;на &nbsp;увазі &nbsp;сатанюку, &nbsp;<br>\nЩо &nbsp;гадом &nbsp;був &nbsp;у &nbsp;Божому &nbsp;раю. &nbsp;<br>\nХахол &nbsp;засвоїв &nbsp;повзання &nbsp;науку, &nbsp;<br>\nТож &nbsp;здатний &nbsp;обертатися &nbsp;в &nbsp;змію; &nbsp;<br>\nВін &nbsp;проповідує &nbsp;слов’янську &nbsp;злуку, &nbsp;<br>\nБлагословенну &nbsp;й &nbsp;радісну &nbsp;сім’ю, &nbsp;<br>\nДе &nbsp;всі &nbsp;народи &nbsp;з &nbsp;гордістю &nbsp;живою &nbsp;<br>\nПовинні &nbsp;повзати &nbsp;перед &nbsp;Москвою. &nbsp;<br>\n<br>\nХахол &nbsp;за &nbsp;шовініста-москаля &nbsp;<br>\nСтрашніший, &nbsp;бо &nbsp;не &nbsp;відає &nbsp;вітчизни; &nbsp;<br>\nХоч &nbsp;він &nbsp;дрібний &nbsp;і &nbsp;пажерний, &nbsp;як &nbsp;тля, &nbsp;<br>\nСебе &nbsp;він &nbsp;бачить &nbsp;в &nbsp;серці &nbsp;московизни, &nbsp;<br>\nДесь &nbsp;там, &nbsp;наприклад, &nbsp;у &nbsp;звізді &nbsp;Кремля, &nbsp;<br>\nЩо &nbsp;так &nbsp;горить, &nbsp;мов &nbsp;скоро &nbsp;кров’ю &nbsp;бризне; &nbsp;<br>\nХахол &nbsp;— &nbsp;то &nbsp;жрець, &nbsp;що &nbsp;божество &nbsp;своє &nbsp;<br>\nПовчає &nbsp;й &nbsp;сам &nbsp;йому &nbsp;поклони &nbsp;б’є. &nbsp;<br>\n<br>\nДжерело: &nbsp;Бібліотека &nbsp;Української &nbsp;поезії.\n\n\n<br><br>\n"
}