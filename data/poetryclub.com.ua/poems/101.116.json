{
  "author": "Бровченко Володимир",
  "name": "\"Розпогодилось… Поле і квіти…\"",
  "link": "metrs_poem.php?poem=13106",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"Розпогодилось… Поле і квіти…\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Гей, заслаб чумак, заслаб молоденький<br>\nТа й у Криму на перевозі…<br>\nНародна пісня<br>\n</i><br><br>\nРозпогодилось… &nbsp;Поле &nbsp;і &nbsp;квіти…<br>\nДалина &nbsp;– &nbsp;перекопський &nbsp;масштаб.<br>\nЯк &nbsp;би &nbsp;хворість &nbsp;мені &nbsp;пережити,<br>\nТак &nbsp;уже &nbsp;ж &nbsp;недоречно &nbsp;заслаб.<br>\n<br>\nПідкотилось &nbsp;до &nbsp;горла &nbsp;кавалком…<br>\nХоч &nbsp;би &nbsp;швидше &nbsp;джерельце… &nbsp;в &nbsp;яру…<br>\nІ &nbsp;не &nbsp;можу &nbsp;відставати &nbsp;від &nbsp;валки,<br>\nСамотою &nbsp;не &nbsp;зможу… &nbsp;помру…<br>\n<br>\nЩось &nbsp;мені &nbsp;вже &nbsp;нема &nbsp;оковиду…<br>\nУ &nbsp;степу &nbsp;не &nbsp;клекочуть &nbsp;орли…<br>\nТа &nbsp;ідуть, &nbsp;як &nbsp;і &nbsp;йшли, &nbsp;мов &nbsp;сновиди,<br>\nЙ &nbsp;на &nbsp;ходу &nbsp;ремигають &nbsp;воли.<br>\n<br>\nЩось &nbsp;мені &nbsp;вже &nbsp;й &nbsp;додому &nbsp;далеко…<br>\nЩось &nbsp;мені &nbsp;– &nbsp;у &nbsp;душі &nbsp;заметіль…<br>\nІ &nbsp;чого &nbsp;б &nbsp;то, &nbsp;скажіте, &nbsp;у &nbsp;спеку<br>\nПри &nbsp;сиваська &nbsp;заплакала &nbsp;сіль?<br>\n<br>\nЩось &nbsp;на &nbsp;мене &nbsp;з &nbsp;близької &nbsp;долини<br>\nЗамахнувся &nbsp;шаблями &nbsp;рогіз…<br>\nЯ &nbsp;дійду &nbsp;до &nbsp;своєї &nbsp;родини,<br>\nПодолати &nbsp;б &nbsp;лише &nbsp;перевіз…<br>\n\n\n\n<br><br>\n"
}