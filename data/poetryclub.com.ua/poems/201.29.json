{
  "author": "Андрухович Юрій",
  "name": "ЕКЗОТИЧНА РОСЛИНА — ПАСТЕРНАК ",
  "link": "/metrs_poem.php?poem=20153",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>ЕКЗОТИЧНА РОСЛИНА — ПАСТЕРНАК </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nГуділи &nbsp;вітри. &nbsp;<br>\nЙшов &nbsp;холод &nbsp;із &nbsp;степу. &nbsp;<br>\nІ &nbsp;зимно &nbsp;було &nbsp;немовляті &nbsp;з &nbsp;вертепу &nbsp;<br>\nНа &nbsp;схилі &nbsp;гори. &nbsp;<br>\n<br>\nЙого &nbsp;зігрівало &nbsp;дихання &nbsp;вола. &nbsp;<br>\nПриручені &nbsp;звірі &nbsp;<br>\nСхилялися &nbsp;в &nbsp;мирі, &nbsp;<br>\nНад &nbsp;яслами &nbsp;плавала &nbsp;темна &nbsp;імла. &nbsp;<br>\n<br>\nОбтріпавши &nbsp;пил &nbsp;зі &nbsp;своїх &nbsp;кожухів &nbsp;<br>\nІ &nbsp;проса &nbsp;зернини, &nbsp;<br>\nВдивлявся &nbsp;в &nbsp;вершини &nbsp;<br>\nСпросоння &nbsp;у &nbsp;темряву &nbsp;гурт &nbsp;пастухів. &nbsp;<br>\n<br>\nА &nbsp;там &nbsp;було &nbsp;поле &nbsp;в &nbsp;заметах &nbsp;могил, &nbsp;<br>\nЦвинтарна &nbsp;горожа, &nbsp;<br>\nНагробків &nbsp;сторожа &nbsp;<br>\nІ &nbsp;небо &nbsp;над &nbsp;цвинтарем, &nbsp;повне &nbsp;світил. &nbsp;<br>\n<br>\nА &nbsp;поруч, &nbsp;іще &nbsp;невідомим &nbsp;вогнем, &nbsp;<br>\nСумирніш &nbsp;од &nbsp;скіпки, &nbsp;<br>\nЩо &nbsp;світиться &nbsp;з &nbsp;шибки, &nbsp;<br>\nГоріла &nbsp;зоря &nbsp;на &nbsp;шляху &nbsp;з &nbsp;Бетлегем. &nbsp;<br>\n<br>\nВона &nbsp;плом’яніла, &nbsp;як &nbsp;збіжжя, &nbsp;з &nbsp;безмеж, &nbsp;<br>\nЗ-над &nbsp;неба &nbsp;і &nbsp;Бога, &nbsp;<br>\nЯк &nbsp;відблиск &nbsp;нічного &nbsp;<br>\nПідпалу &nbsp;в &nbsp;стодолах, &nbsp;як &nbsp;сполох &nbsp;пожеж. &nbsp;<br>\n<br>\nВона &nbsp;височіла &nbsp;— &nbsp;скирта &nbsp;вогняна &nbsp;<br>\nСоломини &nbsp;і &nbsp;сіна, &nbsp;<br>\nУ &nbsp;світі &nbsp;єдина, &nbsp;<br>\nЦвіла, &nbsp;сколихнувши &nbsp;простори, &nbsp;вона. &nbsp;<br>\n<br>\nНад &nbsp;нею &nbsp;заграва &nbsp;вростала &nbsp;у &nbsp;ніч &nbsp;<br>\nІ &nbsp;щось &nbsp;означала, &nbsp;<br>\nЯсна &nbsp;й &nbsp;небувала. &nbsp;<br>\nІ &nbsp;три &nbsp;звіздарі &nbsp;поспішали &nbsp;на &nbsp;клич. &nbsp;<br>\nПозаду &nbsp;везли &nbsp;на &nbsp;верблюдах &nbsp;дари. &nbsp;<br>\nІ &nbsp;два &nbsp;віслючки &nbsp;уповільненим &nbsp;ходом &nbsp;<br>\nТрюхикали &nbsp;вниз, &nbsp;дріботіли &nbsp;з &nbsp;гори. &nbsp;<br>\n<br>\nІ &nbsp;видивом &nbsp;дивним &nbsp;нової &nbsp;пори &nbsp;<br>\nРосло &nbsp;віддалік &nbsp;все, &nbsp;що &nbsp;збудеться &nbsp;згодом. &nbsp;<br>\nВсі &nbsp;думи &nbsp;століть, &nbsp;і &nbsp;пориви, &nbsp;й &nbsp;вітри &nbsp;<br>\nНа &nbsp;площах &nbsp;майбутніх, &nbsp;всі &nbsp;зали &nbsp;й &nbsp;музеї, &nbsp;<br>\nВсі &nbsp;витівки &nbsp;маґа, &nbsp;всі &nbsp;пустощі &nbsp;феї, &nbsp;<br>\nВсі &nbsp;кулі &nbsp;з &nbsp;ялинок, &nbsp;всі &nbsp;сни &nbsp;дітвори. &nbsp;<br>\n<br>\nВесь &nbsp;трепет &nbsp;затеплених &nbsp;свіч, &nbsp;усі &nbsp;віти &nbsp;<br>\nВ &nbsp;мигтінні &nbsp;позліток, &nbsp;всі &nbsp;радощі &nbsp;гри… &nbsp;<br>\n…Все &nbsp;злішав &nbsp;зі &nbsp;степу &nbsp;розлючений &nbsp;вітер… &nbsp;<br>\n…Всі &nbsp;яблука &nbsp;світу &nbsp;і &nbsp;всі &nbsp;кольори. &nbsp;<br>\n<br>\nСтавок &nbsp;заслоняли &nbsp;вільшані &nbsp;верхи, &nbsp;<br>\nЧастину, &nbsp;проте, &nbsp;було &nbsp;видно &nbsp;зусюди &nbsp;<br>\nКрізь &nbsp;гілля &nbsp;дерев, &nbsp;де &nbsp;чорніли &nbsp;птахи. &nbsp;<br>\nЯк &nbsp;вийшли &nbsp;на &nbsp;греблю &nbsp;осли &nbsp;і &nbsp;верблюди, &nbsp;<br>\nЗмогли &nbsp;роздивитися &nbsp;їх &nbsp;пастухи. &nbsp;<br>\n<br>\n— &nbsp;Ходімо &nbsp;й &nbsp;собі &nbsp;та &nbsp;вклонімося &nbsp;чуду, &nbsp;— &nbsp;<br>\nсказали, &nbsp;запнувши &nbsp;свої &nbsp;кожухи. &nbsp;<br>\n<br>\nВід &nbsp;човгання &nbsp;снігом &nbsp;робилося &nbsp;жарко. &nbsp;<br>\nПоляною &nbsp;вздовж, &nbsp;ніби &nbsp;листя &nbsp;слюди, &nbsp;<br>\nЗа &nbsp;хату &nbsp;стелилися &nbsp;босі &nbsp;сліди. &nbsp;<br>\nІ &nbsp;саме &nbsp;на &nbsp;них, &nbsp;мов &nbsp;на &nbsp;промінь &nbsp;огарка, &nbsp;<br>\nГарчали &nbsp;вівчарки &nbsp;при &nbsp;світлі &nbsp;звізди. &nbsp;<br>\n<br>\nМорозяна &nbsp;ніч &nbsp;виглядала, &nbsp;мов &nbsp;казка, &nbsp;<br>\nІ &nbsp;хтось &nbsp;невидимий &nbsp;над &nbsp;плином &nbsp;ходи &nbsp;<br>\nЩоразу &nbsp;вривався &nbsp;в &nbsp;пастуші &nbsp;ряди. &nbsp;<br>\nСобаки &nbsp;брели, &nbsp;озиралися &nbsp;жаско &nbsp;<br>\nДовкола &nbsp;підпаска &nbsp;й &nbsp;чекали &nbsp;біди. &nbsp;<br>\n<br>\nТією &nbsp;ж &nbsp;дорогою, &nbsp;в &nbsp;тій &nbsp;же &nbsp;місцині &nbsp;<br>\nЙшло &nbsp;декілька &nbsp;ангелів. &nbsp;Тихі &nbsp;й &nbsp;чудні, &nbsp;<br>\nБули &nbsp;між &nbsp;людей &nbsp;безтілесні, &nbsp;мов &nbsp;тіні, &nbsp;<br>\nТа &nbsp;слід &nbsp;залишали &nbsp;їх &nbsp;білі &nbsp;ступні. &nbsp;<br>\n<br>\nБуло &nbsp;крізь &nbsp;юрбу &nbsp;проштовхуватися &nbsp;годі. &nbsp;<br>\nСвітало &nbsp;на &nbsp;сході, &nbsp;де &nbsp;кедри &nbsp;росли. &nbsp;<br>\n— &nbsp;А &nbsp;хто &nbsp;ви &nbsp;такі? &nbsp;— &nbsp;запитала &nbsp;Марія. &nbsp;<br>\n— &nbsp;Ми &nbsp;плем’я &nbsp;пастуше &nbsp;й &nbsp;небесні &nbsp;посли, &nbsp;<br>\nприйшли &nbsp;вам &nbsp;обом &nbsp;воздавати &nbsp;хвали. &nbsp;<br>\n— &nbsp;Всім &nbsp;разом &nbsp;не &nbsp;вільно. &nbsp;Чекайте &nbsp;при &nbsp;вході. &nbsp;<br>\n<br>\nІ &nbsp;в &nbsp;попелі &nbsp;сірім &nbsp;досвітньої &nbsp;мли &nbsp;<br>\nТовклися &nbsp;погоничі, &nbsp;зайди, &nbsp;заброди, &nbsp;<br>\nСварилися &nbsp;вершники &nbsp;й &nbsp;пішоходи, &nbsp;<br>\nНад &nbsp;жолобом, &nbsp;видовбаним &nbsp;із &nbsp;колоди, &nbsp;<br>\nВерблюди &nbsp;ревли &nbsp;і &nbsp;хвицались &nbsp;осли. &nbsp;<br>\n<br>\nСвітало. &nbsp;Вже &nbsp;ранок, &nbsp;мов &nbsp;порох &nbsp;золи, &nbsp;<br>\nОстанні &nbsp;зірки &nbsp;вимітав &nbsp;з &nbsp;небозводу. &nbsp;<br>\nЛише &nbsp;трьох &nbsp;волхвів &nbsp;із &nbsp;усього &nbsp;народу &nbsp;<br>\nВпустила &nbsp;Марія, &nbsp;і &nbsp;ті &nbsp;увійшли. &nbsp;<br>\n<br>\nВін &nbsp;спав &nbsp;тихо, &nbsp;сяючи &nbsp;в &nbsp;яслах &nbsp;дубових, &nbsp;<br>\nЯк &nbsp;місячний &nbsp;промінь &nbsp;в &nbsp;глибинах &nbsp;дупла. &nbsp;<br>\nЙого &nbsp;зігрівали &nbsp;безмов’ям &nbsp;любови &nbsp;<br>\nГуби &nbsp;ослині &nbsp;та &nbsp;ніздрі &nbsp;вола. &nbsp;<br>\n<br>\nСтояли &nbsp;в &nbsp;пітьмі, &nbsp;що &nbsp;тремтіла, &nbsp;вразлива, &nbsp;<br>\nШепталися, &nbsp;ледве &nbsp;знайшовши &nbsp;слова. &nbsp;<br>\nІ &nbsp;раптом &nbsp;із &nbsp;сутінків, &nbsp;звідкись &nbsp;ізліва, &nbsp;<br>\nХтось &nbsp;мовчки &nbsp;відвів &nbsp;з-перед &nbsp;ясел &nbsp;волхва, &nbsp;<br>\nІ &nbsp;той &nbsp;озирнувся: &nbsp;з &nbsp;порога &nbsp;на &nbsp;діву &nbsp;<br>\nДивилась, &nbsp;мов &nbsp;гостя, &nbsp;зірниця &nbsp;Різдва. &nbsp;<br>\n<br>\n\n\n\n<br><br>\n"
}