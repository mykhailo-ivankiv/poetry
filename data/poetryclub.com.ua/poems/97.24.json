{
  "author": "Бажан Микола",
  "name": "І. КРИНИЦЯ ЛЕОНТОВИЧА",
  "link": "/metrs_poem.php?poem=13907",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>І. КРИНИЦЯ ЛЕОНТОВИЧА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n...І &nbsp;він &nbsp;серед &nbsp;степу &nbsp;спинився, &nbsp;вслухаючись &nbsp;в &nbsp;гони &nbsp;і &nbsp;гони,<br>\nУ &nbsp;луни &nbsp;і &nbsp;луни &nbsp;епохи, &nbsp;в &nbsp;сполохані &nbsp;людські &nbsp;серця.<br>\nВони &nbsp;напливають &nbsp;- &nbsp;ці &nbsp;шуми, &nbsp;і &nbsp;думи, &nbsp;і &nbsp;гомони, &nbsp;й &nbsp;тони.<br>\nНемає &nbsp;для &nbsp;серця &nbsp;і &nbsp;пісні &nbsp;ані &nbsp;тишини, &nbsp;ні &nbsp;кінця.<br>\nГармонія &nbsp;степу &nbsp;хвиляста, &nbsp;колосся &nbsp;співучі &nbsp;поклони,<br>\nХорали &nbsp;могутнього &nbsp;неба, &nbsp;бриньлива &nbsp;ігра &nbsp;вітерця.<br>\nХіба &nbsp;їх &nbsp;вмістити &nbsp;у &nbsp;звичні, &nbsp;усталені &nbsp;здавна &nbsp;канони?<br>\nХіба &nbsp;для &nbsp;них &nbsp;стачить &nbsp;твойого &nbsp;маленького &nbsp;серця &nbsp;митця?<br>\n<br>\nВгамуйся, &nbsp;шукачу &nbsp;пісень &nbsp;сіроокий,<br>\nІ &nbsp;вслухайся &nbsp;в &nbsp;себе, &nbsp;в &nbsp;свій &nbsp;світлий &nbsp;неспокій,<br>\nІ &nbsp;шепіт &nbsp;єства &nbsp;тобі &nbsp;скаже, &nbsp;куди<br>\nРушати, &nbsp;щоб &nbsp;рідних &nbsp;джерел &nbsp;таємниці<br>\nПізнати.<br>\nОн &nbsp;поруч, &nbsp;в &nbsp;отой &nbsp;переярок &nbsp;зійди, &nbsp;-<br>\nТам &nbsp;світиться &nbsp;око &nbsp;видюще &nbsp;криниці,<br>\nТам &nbsp;моряться &nbsp;цямрин &nbsp;дубових &nbsp;ряди.<br>\nОдгорни &nbsp;кугу &nbsp;і &nbsp;руту,<br>\nЗапашну &nbsp;розсунь &nbsp;траву<br>\nІ &nbsp;криницю &nbsp;призабуту,<br>\nЯсноводну &nbsp;і &nbsp;живу,<br>\nКимось &nbsp;добрим &nbsp;міцно &nbsp;вкуту<br>\nВ &nbsp;землю &nbsp;вогку &nbsp;степову,<br>\nТам, &nbsp;хвилюючись, &nbsp;знайди.<br>\nСивим, &nbsp;як &nbsp;пил, &nbsp;устами<br>\nТи &nbsp;до &nbsp;неї &nbsp;припади<br>\nІ &nbsp;щасливо, &nbsp;до &nbsp;нестями<br>\nНапийся &nbsp;музики &nbsp;криничної &nbsp;води.<br>\n<br>\nКраплинка &nbsp;музики. &nbsp;І &nbsp;оживуть &nbsp;вуста.<br>\nРосинка &nbsp;музики. &nbsp;Бездонна &nbsp;глибина.<br>\nСльозинка &nbsp;музики. &nbsp;Як &nbsp;плач &nbsp;землі, &nbsp;свята.<br>\nКриниця &nbsp;музики. &nbsp;Не &nbsp;вичерпать &nbsp;до &nbsp;дна<br>\nЇї &nbsp;ні &nbsp;генію, &nbsp;ні &nbsp;вітру, &nbsp;ні &nbsp;літам,<br>\nІ &nbsp;мандрівник &nbsp;жадливо &nbsp;вип'є &nbsp;там<br>\nВоди, &nbsp;настояної &nbsp;вічністю &nbsp;й &nbsp;життям,<br>\nІ &nbsp;догори &nbsp;в &nbsp;долонях &nbsp;піднесе<br>\nПочерпнуте &nbsp;звідтіль &nbsp;своє &nbsp;найкраще &nbsp;все,<br>\nЩо &nbsp;в &nbsp;нього &nbsp;вглибилось, &nbsp;власкавилось, &nbsp;врослося,<br>\nЯк &nbsp;стокоріння &nbsp;або &nbsp;стоголосся.<br>\nСтруміння &nbsp;музики. &nbsp;Воно &nbsp;піде &nbsp;потоком,<br>\nЙого &nbsp;не &nbsp;зміряти &nbsp;ані &nbsp;числом, &nbsp;ні &nbsp;строком,<br>\nВоно &nbsp;припливами &nbsp;росин, &nbsp;сльозин, &nbsp;краплин<br>\nСвій &nbsp;безупинний &nbsp;розливає &nbsp;плин,<br>\nЗатоплює &nbsp;затоптані &nbsp;луги,<br>\nРозламує &nbsp;зчерствілі &nbsp;береги,<br>\nПереміняє &nbsp;вилежане &nbsp;ложе<br>\nІ &nbsp;все-таки, &nbsp;хоч &nbsp;сповнене &nbsp;снаги,<br>\nНіколи &nbsp;напоїть &nbsp;і &nbsp;втамувать &nbsp;не &nbsp;може<br>\nЖадоби &nbsp;духу, &nbsp;людської &nbsp;жаги,<br>\nЗа &nbsp;дужість &nbsp;всіх &nbsp;сягань, &nbsp;всіх &nbsp;благ &nbsp;здобутих &nbsp;дужчої,<br>\nНенатлої, &nbsp;упертої, &nbsp;прагнущої<br>\nЩе &nbsp;більших &nbsp;злив, &nbsp;ще &nbsp;глибших &nbsp;дум &nbsp;і &nbsp;вод.<br>\nІ &nbsp;от,<br>\nІ &nbsp;от, &nbsp;братове, &nbsp;води &nbsp;ті &nbsp;глибокі,<br>\nЩо &nbsp;в &nbsp;них, &nbsp;як &nbsp;мовить &nbsp;предківська &nbsp;щедрівка,<br>\nКраплинка &nbsp;кожна, &nbsp;кожна &nbsp;хвилька &nbsp;й &nbsp;цівка<br>\nТаїть &nbsp;в &nbsp;собі &nbsp;пісенність &nbsp;роки &nbsp;й &nbsp;роки, &nbsp;-<br>\nПісенність &nbsp;і &nbsp;веселу, &nbsp;й &nbsp;сумовиту.<br>\nОй, &nbsp;так &nbsp;було &nbsp;із &nbsp;початку &nbsp;світу,<br>\nНемов &nbsp;павутинки, &nbsp;пісні &nbsp;перевито,<br>\nЗ &nbsp;вітрами &nbsp;і &nbsp;квітами &nbsp;сплетено &nbsp;дзвінко.<br>\nЛети &nbsp;ж &nbsp;над &nbsp;степами! &nbsp;Співай &nbsp;над &nbsp;серцями,<br>\nМилуй &nbsp;нас, &nbsp;втішай &nbsp;нас, &nbsp;ясна &nbsp;павутинко!<br>\nТоді &nbsp;ми &nbsp;з &nbsp;тобою &nbsp;світ &nbsp;обснуємо,<br>\nСвіт &nbsp;обснуємо &nbsp;і &nbsp;наситимо,<br>\nІ &nbsp;наситимо, &nbsp;і &nbsp;наповнимо!<br>\n<br>\nРушай &nbsp;же, &nbsp;посівальнику &nbsp;краси,<br>\nІ &nbsp;в &nbsp;світ &nbsp;дарунком &nbsp;щедрим &nbsp;понеси,<br>\nРозсіявши, &nbsp;мов &nbsp;добрі &nbsp;зерна &nbsp;з &nbsp;жмені,<br>\nІ &nbsp;радощів, &nbsp;і &nbsp;смутків &nbsp;голоси,<br>\nІ &nbsp;гроз &nbsp;густі &nbsp;баси, &nbsp;і &nbsp;гімни &nbsp;піль &nbsp;зелені,<br>\nЙ &nbsp;пасажі &nbsp;плавних &nbsp;рік, &nbsp;і &nbsp;срібну &nbsp;трель &nbsp;роси.<br>\nНехай &nbsp;у &nbsp;величавій &nbsp;кантилені<br>\nЗвучать &nbsp;земля, &nbsp;і &nbsp;люди, &nbsp;і &nbsp;часи.<br>\nЗведись, &nbsp;мандрівче! &nbsp;Глянь! &nbsp;Яка &nbsp;навкруг &nbsp;краса!<br>\nЯкий &nbsp;живлющий &nbsp;ключ &nbsp;б'є &nbsp;з &nbsp;надр &nbsp;багатих &nbsp;сховища!<br>\nІ, &nbsp;мов &nbsp;орел, &nbsp;злітає &nbsp;в &nbsp;небеса<br>\nЖест &nbsp;регентської &nbsp;длані &nbsp;Леонтовича.<br>\nЗ &nbsp;глибинних &nbsp;дум &nbsp;своїх, &nbsp;з &nbsp;криниці &nbsp;переярку<br>\nВін &nbsp;викликає &nbsp;духів. &nbsp;Він &nbsp;чаклун.<br>\nЗ &nbsp;пісень &nbsp;і &nbsp;гомонів, &nbsp;із &nbsp;променів &nbsp;і &nbsp;лун<br>\nНад &nbsp;світом &nbsp;ставить &nbsp;світлозвучну &nbsp;арку,<br>\nПрозорчасту, &nbsp;розцвічену, &nbsp;тугу<br>\nВеселки &nbsp;семибарвної &nbsp;дугу.<br>\nЇї &nbsp;стовпи, &nbsp;на &nbsp;обрії &nbsp;зіперті,<br>\nНебес &nbsp;вологих &nbsp;сяйне &nbsp;опертя,<br>\nСвіт &nbsp;одмежовують &nbsp;од &nbsp;темряви &nbsp;і &nbsp;смерті<br>\nІ &nbsp;знаменують &nbsp;вхід &nbsp;у &nbsp;музику &nbsp;й &nbsp;буття.<br>\nПід &nbsp;благовістям &nbsp;райдуги &nbsp;цієї<br>\nСтоїть &nbsp;він, &nbsp;сіроокий &nbsp;чоловік.<br>\nЯка &nbsp;йому &nbsp;хвала? &nbsp;Які &nbsp;його &nbsp;трофеї?<br>\nПісні &nbsp;й &nbsp;життя. &nbsp;Пісні &nbsp;й &nbsp;життя &nbsp;навік.\n\n\n<br><br>\n"
}