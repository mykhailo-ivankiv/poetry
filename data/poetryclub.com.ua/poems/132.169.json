{
  "author": "Павличко Дмитро",
  "name": "ПОЄДИНОК",
  "link": "metrs_poem.php?poem=9585",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ПОЄДИНОК</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;зроду &nbsp;скіф. &nbsp;Я &nbsp;- &nbsp;правнук &nbsp;Бористена.<br>\nВмираю &nbsp;в &nbsp;Римі &nbsp;й &nbsp;проклинаю &nbsp;Рим.<br>\nОсь &nbsp;вам &nbsp;життя &nbsp;мого &nbsp;остання &nbsp;сцена,<br>\nОсь &nbsp;вам &nbsp;убивця &nbsp;мій &nbsp;і &nbsp;побратим.<br>\n<br>\nСкінчився &nbsp;наш &nbsp;печальний &nbsp;поєдинок.<br>\nДруг &nbsp;мертвий. &nbsp;Я &nbsp;скривавлений &nbsp;лежу.<br>\nЗ &nbsp;моїх &nbsp;блакитних &nbsp;жил, &nbsp;як &nbsp;з &nbsp;павутинок,<br>\nСтікає &nbsp;сонце, &nbsp;схоже &nbsp;на &nbsp;іржу.<br>\n<br>\nТо &nbsp;кров &nbsp;моя. &nbsp;Вона &nbsp;заіржавіла<br>\nВід &nbsp;наляку. &nbsp;Рятунку &nbsp;їй &nbsp;нема.<br>\nВона &nbsp;повинна &nbsp;вийти &nbsp;з &nbsp;мого &nbsp;тіла,<br>\nА &nbsp;замість &nbsp;неї &nbsp;входитиме &nbsp;тьма.<br>\n<br>\nНе &nbsp;доживу, &nbsp;напевне, &nbsp;до &nbsp;світання,<br>\nВже &nbsp;прагне &nbsp;серце &nbsp;тиші &nbsp;й &nbsp;темноти.<br>\nДуші &nbsp;моєї &nbsp;тихе &nbsp;сповідання &nbsp;-<br>\nЦе &nbsp;все, &nbsp;що &nbsp;вам &nbsp;передаю, &nbsp;брати...<br>\n<br>\nВ &nbsp;неволю &nbsp;зайняли &nbsp;мене &nbsp;малого &nbsp;-<br>\nЗа &nbsp;скарби &nbsp;для &nbsp;таврійського &nbsp;царя.<br>\nПройшов &nbsp;я &nbsp;землі, &nbsp;що &nbsp;лежать &nbsp;розлого,<br>\nА &nbsp;потім &nbsp;- &nbsp;грецькі &nbsp;гори &nbsp;і &nbsp;моря.<br>\n<br>\nКупцями &nbsp;перепроданий &nbsp;до &nbsp;Риму,<br>\nЯ &nbsp;тішився, &nbsp;наївний &nbsp;молодик.<br>\nПро &nbsp;римську &nbsp;кровожерність &nbsp;невситиму<br>\nНе &nbsp;знав &nbsp;нічого. &nbsp;Час &nbsp;минав. &nbsp;Я &nbsp;звик<br>\n<br>\nПриходити &nbsp;до &nbsp;цирку &nbsp;на &nbsp;вистави,<br>\nНа &nbsp;грізні &nbsp;гладіаторські &nbsp;бої.<br>\nТам, &nbsp;пожадавши &nbsp;небезпеки &nbsp;й &nbsp;слави,<br>\nЯвив &nbsp;я &nbsp;сили &nbsp;й &nbsp;здібності &nbsp;свої.<br>\n<br>\nБоровся &nbsp;я &nbsp;з &nbsp;голодною &nbsp;звірнею,<br>\nВ &nbsp;оваціях &nbsp;виходив &nbsp;на &nbsp;манеж.<br>\nТа &nbsp;скоро &nbsp;дух &nbsp;і &nbsp;слава &nbsp;Колізею<br>\nМене &nbsp;у &nbsp;звіра &nbsp;обернули &nbsp;теж.<br>\n<br>\nЯ &nbsp;був &nbsp;непереможний. &nbsp;Азіати,<br>\nПохмурі &nbsp;ефіопські &nbsp;силачі<br>\nЗмагалися &nbsp;зі &nbsp;мною, &nbsp;та &nbsp;сконати<br>\nВсім &nbsp;довелося &nbsp;на &nbsp;моїм &nbsp;мечі.<br>\n<br>\nВони &nbsp;- &nbsp;як &nbsp;ті &nbsp;метелики &nbsp;багряні,<br>\nПроколоті, &nbsp;ще &nbsp;тріпали &nbsp;крильми.<br>\nБронь &nbsp;гартував &nbsp;я &nbsp;в &nbsp;кожній &nbsp;новій &nbsp;рані,<br>\nНе &nbsp;знавши &nbsp;ні &nbsp;пощади, &nbsp;ні &nbsp;страми.<br>\n<br>\nТа &nbsp;якось &nbsp;після &nbsp;бою &nbsp;на &nbsp;арену<br>\nДо &nbsp;мене &nbsp;вийшов &nbsp;отрок. &nbsp;\"Пане &nbsp;мій,<br>\nДозвольте &nbsp;вашу &nbsp;зброю &nbsp;нескоренну<br>\nВід &nbsp;бруду &nbsp;вмити!\" &nbsp;- &nbsp;\"Що &nbsp;ж, &nbsp;бери &nbsp;і &nbsp;вмий!\"<br>\n<br>\nЯ &nbsp;подивився &nbsp;в &nbsp;очі &nbsp;хлопчакові,<br>\nЗбагнув &nbsp;- &nbsp;це &nbsp;він, &nbsp;це &nbsp;той, &nbsp;кому &nbsp;дано<br>\nМій &nbsp;дух &nbsp;умити &nbsp;від &nbsp;злоби &nbsp;й &nbsp;від &nbsp;крові,<br>\nЦе &nbsp;той, &nbsp;кого &nbsp;чекав &nbsp;я &nbsp;вже &nbsp;давно.<br>\n<br>\nВсе &nbsp;інше &nbsp;з'ясувалося &nbsp;потому.<br>\nВін &nbsp;був &nbsp;з &nbsp;дитини &nbsp;в &nbsp;рабстві &nbsp;так, &nbsp;як &nbsp;я.<br>\nАле &nbsp;не &nbsp;знав, &nbsp;з &nbsp;якого &nbsp;краю &nbsp;й &nbsp;дому<br>\nПотрапив &nbsp;у &nbsp;сім'ю &nbsp;багатія<br>\n<br>\nСтоличного. &nbsp;А &nbsp;люди &nbsp;злі &nbsp;й &nbsp;лукаві<br>\nЙому &nbsp;сказали, &nbsp;затаївши &nbsp;сміх,<br>\nЩо &nbsp;пан &nbsp;його &nbsp;купив &nbsp;на &nbsp;перській &nbsp;наві,<br>\nЯк &nbsp;іграшку &nbsp;для &nbsp;діточок &nbsp;своїх.<br>\n<br>\nВін &nbsp;ні &nbsp;своєї &nbsp;мови, &nbsp;ні &nbsp;родини<br>\nНе &nbsp;пам'ятав, &nbsp;та &nbsp;згадував &nbsp;одне &nbsp;-<br>\nЩось &nbsp;ніби &nbsp;спів, &nbsp;щось &nbsp;ніби &nbsp;лебедине<br>\nЯчананя &nbsp;чи &nbsp;курликання &nbsp;сумне.<br>\n<br>\nТой &nbsp;наспів &nbsp;був &nbsp;як &nbsp;золота &nbsp;підкова,<br>\nВ &nbsp;болоті &nbsp;знайдена. &nbsp;Нагнувся &nbsp;я...<br>\nІ &nbsp;матері &nbsp;моєї &nbsp;колискова<br>\nПросяяла! &nbsp;О &nbsp;радосте &nbsp;моя!<br>\n<br>\nО &nbsp;друже &nbsp;мій, &nbsp;тепер &nbsp;я &nbsp;знаю, &nbsp;хто &nbsp;ти!<br>\nСкіф! &nbsp;На &nbsp;коліна &nbsp;став &nbsp;я &nbsp;перед &nbsp;ним.<br>\nВ &nbsp;зіницях, &nbsp;повних &nbsp;рідної &nbsp;скорботи,<br>\nСтепи &nbsp;я &nbsp;вздрів &nbsp;під &nbsp;небом &nbsp;огняним.<br>\n<br>\nО, &nbsp;як &nbsp;я &nbsp;полюбив &nbsp;того &nbsp;хлопчину!<br>\nСебе &nbsp;я &nbsp;в &nbsp;ньому &nbsp;бачив, &nbsp;смуток &nbsp;свій,<br>\nДалеку &nbsp;й &nbsp; &nbsp;призабуту &nbsp;батьківщину &nbsp;-<br>\nВ &nbsp;його &nbsp;натурі &nbsp;ніжно-грозовій.<br>\n<br>\nЗ &nbsp;безумства &nbsp;добре, &nbsp;з &nbsp;доброти &nbsp;шалене, &nbsp;-<br>\nВін &nbsp;серце &nbsp;мав &nbsp;моє. &nbsp;Здавалось, &nbsp;брат.<br>\nВін &nbsp;також &nbsp;видом &nbsp;схожий &nbsp;був &nbsp;на &nbsp;мене,<br>\nТі &nbsp;ж &nbsp;брови, &nbsp;той &nbsp;же &nbsp;в &nbsp;погляді &nbsp;блават.<br>\n<br>\nАле &nbsp;в &nbsp;моїх &nbsp;очах &nbsp;тремтіли &nbsp;тіні,<br>\nМов &nbsp;неба &nbsp;надвечірнього &nbsp;крило,<br>\nА &nbsp;з &nbsp;тих &nbsp;його &nbsp;зіниць, &nbsp;мов &nbsp;з &nbsp;далечіні<br>\nНебесної, &nbsp;невинне &nbsp;сяйво &nbsp;йшло.<br>\n<br>\nЯ &nbsp;перебути &nbsp;й &nbsp;дня &nbsp;не &nbsp;міг &nbsp;без &nbsp;друга.<br>\nМій &nbsp;син, &nbsp;мій &nbsp;край, &nbsp;моє &nbsp;життя &nbsp;- &nbsp;все &nbsp;він.<br>\nСмішною &nbsp;видалась &nbsp;моя &nbsp;потуга,<br>\nНе &nbsp;вабив &nbsp;слави &nbsp;збройний &nbsp;передзвін.<br>\n<br>\nЗ &nbsp;тих &nbsp;пір &nbsp;не &nbsp;виступав &nbsp;я &nbsp;на &nbsp;арені.<br>\nМені &nbsp;здалося, &nbsp;як &nbsp;мене &nbsp;уб'ють,<br>\nТо &nbsp;згине &nbsp;й &nbsp;він. &nbsp;Так &nbsp;почуття &nbsp;смиренні<br>\nПеремогли &nbsp;в &nbsp;моєму &nbsp;серці &nbsp;лють.<br>\n<br>\nЯ &nbsp;жив &nbsp;любов'ю. &nbsp;Проминали &nbsp;роки.<br>\nЗмужнів &nbsp;мій &nbsp;отрок. &nbsp;Молодість &nbsp;прийшла.<br>\nЯ &nbsp;вчив &nbsp;його &nbsp;письма &nbsp;(не &nbsp;без &nbsp;мороки)<br>\nІ &nbsp;гладіаторського &nbsp;ремесла.<br>\n<br>\nВін &nbsp;мав &nbsp;у &nbsp;цьому &nbsp;ділі &nbsp;дар &nbsp;від &nbsp;бога.<br>\nЯк &nbsp;блискавка, &nbsp;був &nbsp;меч &nbsp;його &nbsp;меткий.<br>\nВажкий &nbsp;п'ястук, &nbsp;мов &nbsp;кам'яна &nbsp;відрога,<br>\nСтан &nbsp;згинистий, &nbsp;немов &nbsp;з &nbsp;тростини &nbsp;кий.<br>\n<br>\nХоч &nbsp;я &nbsp;зненавидів &nbsp;криваві &nbsp;грища,<br>\nАле &nbsp;мистецтво &nbsp;бойове &nbsp;йому<br>\nПередавав. &nbsp;Була &nbsp;в &nbsp;цім &nbsp;воля &nbsp;вища,<br>\nМоєму &nbsp;не &nbsp;відслонена &nbsp;уму.<br>\n<br>\nЯ &nbsp;мислив &nbsp;так &nbsp;- &nbsp;йому &nbsp;згодитись &nbsp;може<br>\nМоє &nbsp;знаня, &nbsp;бо &nbsp;воїн &nbsp;він &nbsp;і &nbsp;кметь.<br>\nІ &nbsp;сяяло &nbsp;його &nbsp;лице &nbsp;погоже,<br>\nЯк &nbsp;ми &nbsp;оружно &nbsp;бавилися &nbsp;в &nbsp;смерть.<br>\n<br>\nАле &nbsp;не &nbsp;смертю &nbsp;ми &nbsp;були &nbsp;натхненні,<br>\nА &nbsp;побратимством &nbsp;душ. &nbsp;О &nbsp;друже &nbsp;мій!<br>\nНить &nbsp;золота &nbsp;на &nbsp;спільнім &nbsp;веретені<br>\nНапрядена &nbsp;була &nbsp;із &nbsp;наших &nbsp;мрій.<br>\n<br>\nОдним &nbsp;жаданням &nbsp;ми &nbsp;були &nbsp;закуті &nbsp;-<br>\nВтекти! &nbsp;Вернутися &nbsp;в &nbsp;свої &nbsp;степи!<br>\nПотрібні &nbsp;нам &nbsp;були &nbsp;в &nbsp;щоденній &nbsp;скруті<br>\nНавзаємні &nbsp;розради &nbsp;- &nbsp;жди &nbsp;й &nbsp;терпи!<br>\n<br>\nНас &nbsp;кликала &nbsp;вітчизна. &nbsp;Молодечі<br>\nГоріли &nbsp;сни, &nbsp;і &nbsp;вірили &nbsp;ми &nbsp;снам.<br>\nЩодня &nbsp;ми &nbsp;готувалися &nbsp;до &nbsp;втечі,<br>\nА &nbsp;доля &nbsp;пастку &nbsp;майструвала &nbsp;нам.<br>\n<br>\nДуша &nbsp;раба &nbsp;жаждива &nbsp;й &nbsp;безборонна.<br>\nМене &nbsp;було &nbsp;звідомлено: &nbsp;\"Приходь,<br>\nЗ &nbsp;гепардом &nbsp;у &nbsp;присутності &nbsp;Нерона<br>\nЗведи &nbsp;двобій, &nbsp;стару &nbsp;явивши &nbsp;хоть!<br>\n<br>\nСвободу &nbsp;матимеш! &nbsp;Висока &nbsp;плата<br>\nЗа &nbsp;перемогу, &nbsp;та &nbsp;затям &nbsp;собі,<br>\nЩо &nbsp;та &nbsp;потвора &nbsp;хижа, &nbsp;і &nbsp;крилата,<br>\nІ &nbsp;неподатна &nbsp;в &nbsp;кожній &nbsp;боротьбі!\"<br>\n<br>\nЯ &nbsp;спалахнув. &nbsp;Надія &nbsp;невтишима &nbsp;-<br>\nКрилатий &nbsp;звірю, &nbsp;поповзом &nbsp;підеш!<br>\nІ &nbsp;потай &nbsp;від &nbsp;свойого &nbsp;побратима<br>\nПогодився &nbsp;я &nbsp;вийти &nbsp;на &nbsp;манеж.<br>\n<br>\nБоявся &nbsp;я, &nbsp;що &nbsp;він &nbsp;до &nbsp;Колізею<br>\nДивитися &nbsp;прийде &nbsp;- &nbsp;то &nbsp;був &nbsp;би &nbsp;крах.<br>\nЯ &nbsp;крився &nbsp;з &nbsp;таємницею &nbsp;своєю,<br>\nМчав &nbsp;на &nbsp;двобій, &nbsp;немов &nbsp;на &nbsp;ста &nbsp;вітрах...<br>\n<br>\nЯ &nbsp;вилетів &nbsp;із &nbsp;брами, &nbsp;ніби &nbsp;з &nbsp;пращі<br>\nВажке &nbsp;ядро, &nbsp;- &nbsp;жадьба &nbsp;перемагать,<br>\nДушити &nbsp;левів, &nbsp;роздирати &nbsp;пащі<br>\nПантерам &nbsp;і &nbsp;вовкам, &nbsp;топтати &nbsp;гадь.<br>\n<br>\nБрехня, &nbsp;що &nbsp;раб &nbsp;іде &nbsp;вмирати &nbsp;радо,<br>\nЗа &nbsp;домовину &nbsp;пута &nbsp;без &nbsp;жалю<br>\nДає! &nbsp;Пустіть &nbsp;на &nbsp;мене &nbsp;тигрів &nbsp;стадо &nbsp;-<br>\nЇх &nbsp;шкурами &nbsp;арену &nbsp;застелю.<br>\n<br>\nЯ &nbsp;не &nbsp;збирався &nbsp;вмерти &nbsp;навдогоду<br>\nТим, &nbsp;що &nbsp;вітали &nbsp;голосно &nbsp;мене.<br>\nХто &nbsp;мріє &nbsp;видобутись &nbsp;на &nbsp;свободу,<br>\nДля &nbsp;того &nbsp;смерть &nbsp;- &nbsp;приниження &nbsp;жахне.<br>\n<br>\nСтояв &nbsp;я &nbsp;в &nbsp;Колізеї, &nbsp;наче &nbsp;в &nbsp;дзвоні,<br>\nВ &nbsp;моїй &nbsp;руці &nbsp;короткий &nbsp;меч &nbsp;палав.<br>\nТуніки &nbsp;й &nbsp;тоги, &nbsp;наче &nbsp;кров, &nbsp;червоні<br>\nЛилися &nbsp;з &nbsp;білих &nbsp;мармурових &nbsp;лав.<br>\n<br>\nПобиті &nbsp;звірі &nbsp;- &nbsp;боїща &nbsp;останки &nbsp;-<br>\nДивились &nbsp;люто &nbsp;більмами &nbsp;вельмож.<br>\nЗвапнілі &nbsp;від &nbsp;страху &nbsp;патриціанки<br>\nБули &nbsp;як &nbsp;бюсти &nbsp;на &nbsp;бар'єрах &nbsp;лож.<br>\n<br>\nСенатори &nbsp;й &nbsp;повії &nbsp;знамениті<br>\nПро &nbsp;щось &nbsp;перемовлялися &nbsp;тихцем.<br>\nЛежав &nbsp;у &nbsp;позолоченім &nbsp;кориті<br>\nНерон &nbsp;з &nbsp;обвислим, &nbsp;змореним &nbsp;лицем.<br>\n<br>\nЙого &nbsp;обличчя, &nbsp;як &nbsp;павук, &nbsp;булькате,<br>\nВисіло &nbsp;непорушно &nbsp;в &nbsp;сітях &nbsp;сну.<br>\nНевже &nbsp;я &nbsp;мусив &nbsp;кров'ю &nbsp;тут &nbsp;стікати,<br>\nЩоб &nbsp;розбудить &nbsp;його &nbsp;на &nbsp;мить &nbsp;одну?!<br>\n<br>\nНевже &nbsp;в &nbsp;борні &nbsp;не &nbsp;лицарській, &nbsp;а &nbsp;ницій<br>\nЯ &nbsp;мусив &nbsp;головою &nbsp;наложить,<br>\nЩоб &nbsp;з &nbsp;подиву &nbsp;замовк &nbsp;на &nbsp;мить &nbsp;патрицій<br>\nІ &nbsp;щоб &nbsp;гетер &nbsp;заціпило &nbsp;на &nbsp;мить?<br>\n<br>\nУ &nbsp;кості &nbsp;грали &nbsp;крамарі &nbsp;й &nbsp;солдати,<br>\nКотився &nbsp;регіт &nbsp;сходами &nbsp;згори.<br>\nНевже &nbsp;я &nbsp;мав &nbsp;життя &nbsp;своє &nbsp;віддати,<br>\nЩоб &nbsp;відвернути &nbsp;їх &nbsp;на &nbsp;мить &nbsp;од &nbsp;гри?!<br>\n<br>\nЖаданням &nbsp;жити &nbsp;серце &nbsp;клекотіло,<br>\nТремтів &nbsp;на &nbsp;вістрі &nbsp;блиск &nbsp;моїх &nbsp;думок,<br>\nНаслухувало &nbsp;мускулами &nbsp;тіло,<br>\nВ &nbsp;котрій &nbsp;же &nbsp;кліті &nbsp;заскрипить &nbsp;замок.<br>\n<br>\nТам &nbsp;- &nbsp;саж &nbsp;бика, &nbsp;там &nbsp;- &nbsp;двері &nbsp;носорога,<br>\nА &nbsp;де &nbsp;гепард, &nbsp;крилатець &nbsp;добрий &nbsp;наш?<br>\nДе &nbsp;він? &nbsp;Чому &nbsp;- &nbsp;морозила &nbsp;тривога &nbsp;-<br>\nНа &nbsp;мене &nbsp;звіра &nbsp;не &nbsp;пускає &nbsp;страж?<br>\n<br>\nВтім &nbsp;вибіг &nbsp;друг &nbsp;мій &nbsp;з &nbsp;брами, &nbsp;що &nbsp;навпроти...<br>\nСпинився. &nbsp;Сполотнів. &nbsp;Так, &nbsp;значить, &nbsp;ми...<br>\nМи &nbsp;мали &nbsp;один &nbsp;одного &nbsp;бороти,<br>\nВбивати &nbsp;на &nbsp;вдоволення &nbsp;юрми!<br>\n<br>\nНачальник &nbsp;грища &nbsp;ознаймив &nbsp;римлянам,<br>\nЩо &nbsp;б'ються &nbsp;побратими &nbsp;на &nbsp;цей &nbsp;раз.<br>\nМов &nbsp;палицею, &nbsp;оком &nbsp;олив'яним<br>\nПоштуркав &nbsp;сонний &nbsp;імператор &nbsp;нас.<br>\n<br>\nЙому &nbsp;і &nbsp;всьому &nbsp;наброду &nbsp;столиці<br>\nБажалося &nbsp;побачити &nbsp;раба,<br>\nЯкий &nbsp;стинає &nbsp;друга! &nbsp;О &nbsp;дволиці!<br>\nЇх &nbsp;знаджувала &nbsp;підла &nbsp;боротьба.<br>\n<br>\nВони &nbsp;жадали &nbsp;насолоди &nbsp;злої &nbsp;-<br>\nМук &nbsp;благородства, &nbsp;честі, &nbsp;доброти.<br>\nВони &nbsp;ж &nbsp;то &nbsp;нас, &nbsp;одурених, &nbsp;при &nbsp;зброї<br>\nЗуміли &nbsp;на &nbsp;арену &nbsp;затягти.<br>\n<br>\nІ &nbsp;він &nbsp;повірив &nbsp;так, &nbsp;як &nbsp;я, &nbsp;в &nbsp;гепарда,<br>\nВ &nbsp;свободу, &nbsp;в &nbsp;обіцянки &nbsp;злотяні.<br>\nНазад! &nbsp;Куди? &nbsp;Шлях &nbsp;заступила &nbsp;барда.<br>\nОбидва &nbsp;ми &nbsp;були &nbsp;вже &nbsp;в &nbsp;капкані.<br>\n<br>\nНазад! &nbsp;Куди? &nbsp;Вже &nbsp;опустились &nbsp;грати.<br>\nДо &nbsp;поєдинку &nbsp;кличуть &nbsp;сурмачі.<br>\nТа &nbsp;ні! &nbsp;Не &nbsp;так &nbsp;нам &nbsp;суджено &nbsp;вмирати &nbsp;-<br>\nМи &nbsp;кинули &nbsp;в &nbsp;пісок &nbsp;свої &nbsp;мечі.<br>\n<br>\nВ &nbsp;сліпучому &nbsp;сіянні &nbsp;непокори<br>\nМи &nbsp;стали &nbsp;нездоланні, &nbsp;як &nbsp;боги.<br>\nІ &nbsp;звільна &nbsp;Колізей &nbsp;стихав, &nbsp;як &nbsp;море,<br>\nЩо &nbsp;стомлено &nbsp;голубить &nbsp;береги.<br>\n<br>\nБлагословенна &nbsp;то &nbsp;була &nbsp;хвилина!<br>\nВ &nbsp;нас &nbsp;увійшов &nbsp;непослуху &nbsp;навіт.<br>\nНадихана &nbsp;вогнем &nbsp;нещасна &nbsp;глина<br>\nСвітилася &nbsp;й &nbsp;засвічувала &nbsp;світ.<br>\n<br>\n- &nbsp;Роз'яти &nbsp;їх! &nbsp;- &nbsp;сказав &nbsp;Нерон &nbsp;глумливо.<br>\nІ &nbsp;жорно &nbsp;цирку &nbsp;зрушилось. &nbsp;Душа<br>\nТак &nbsp;осідати &nbsp;почала, &nbsp;як &nbsp;мливо<br>\nВ &nbsp;глибини &nbsp;гуркітливого &nbsp;коша.<br>\n<br>\nЗлякались &nbsp;ми. &nbsp;Зламались &nbsp;ми. &nbsp;І &nbsp;впали.<br>\nСхопили &nbsp;зброю &nbsp;в &nbsp;немочі &nbsp;слабій<br>\nІ, &nbsp;вдаючи &nbsp;противників, &nbsp;напали<br>\nОдин &nbsp;на &nbsp;одного. &nbsp;Почався &nbsp;бій.<br>\n<br>\nСумнішої &nbsp;не &nbsp;відав &nbsp;я &nbsp;облуди,<br>\nЯк &nbsp;наша &nbsp;бійка. &nbsp;Під &nbsp;удар &nbsp;меча<br>\nЯ &nbsp;серце &nbsp;підставляв. &nbsp;Цілункам &nbsp;груди<br>\nВ &nbsp;коханні &nbsp;підставляє &nbsp;так &nbsp;дівча.<br>\n<br>\nОборонявся &nbsp;я &nbsp;лишень &nbsp;для &nbsp;ока.<br>\nЗ &nbsp;двобою &nbsp;вийти &nbsp;не &nbsp;хотів &nbsp;живим.<br>\nДесь &nbsp;у &nbsp;душі &nbsp;снувалась &nbsp;поволка<br>\nВпокорення, &nbsp;неначе &nbsp;в &nbsp;лісі &nbsp;дим.<br>\n<br>\nАле &nbsp;й &nbsp;товариш &nbsp;мій &nbsp;чинив &nbsp;так &nbsp;само.<br>\nВін &nbsp;одкривав &nbsp;навмисне &nbsp;лівий &nbsp;бік.<br>\n\"Лиш &nbsp;не &nbsp;скаліч, &nbsp;а &nbsp;бий &nbsp;у &nbsp;серце &nbsp;прямо!\" &nbsp;-<br>\nПросив, &nbsp;як &nbsp;незнайомий &nbsp;чоловік.<br>\n<br>\nМи &nbsp;уникали &nbsp;наступів &nbsp;обидва,<br>\nНаносили &nbsp;удари &nbsp;невпопад.<br>\nТа &nbsp;скоро &nbsp;взнали, &nbsp;що &nbsp;несправжня &nbsp;битва<br>\nСтрашніша &nbsp;від &nbsp;справдешньої &nbsp;стократ.<br>\n<br>\nЦіною &nbsp;смерті &nbsp;- &nbsp;рятувати &nbsp;друга!..<br>\nТа &nbsp;інша &nbsp;думка &nbsp;зблисла, &nbsp;як &nbsp;змія:<br>\nЧому &nbsp;мені &nbsp;призначена &nbsp;наруга<br>\nІ &nbsp;зрада &nbsp;вбивства? &nbsp;Чому &nbsp;не &nbsp;він, &nbsp;а &nbsp;я?<br>\n<br>\nЧому &nbsp;не &nbsp;він, &nbsp;а &nbsp;я &nbsp;в &nbsp;кривавій &nbsp;ролі<br>\nПовинен &nbsp;перед &nbsp;публікою &nbsp;стать?<br>\nОсь &nbsp;так &nbsp;остуджувався &nbsp;я &nbsp;поволі,<br>\nСтискав &nbsp;міцніше &nbsp;зброї &nbsp;рукоять.<br>\n<br>\nТа &nbsp;все-таки &nbsp;боявся &nbsp;переваги<br>\nСвоєї, &nbsp;непохопної &nbsp;в &nbsp;чаду.<br>\nА &nbsp;він &nbsp;горів, &nbsp;запалений &nbsp;від &nbsp;спраги,<br>\nЖдав &nbsp;н́ападу, &nbsp;хоч &nbsp;знав &nbsp;- &nbsp;не &nbsp;напад́у.<br>\n<br>\nМи &nbsp;показні &nbsp;робили &nbsp;перескоки,<br>\nА &nbsp;наша &nbsp;бронь &nbsp;була &nbsp;немов &nbsp;сліпа.<br>\nТак! &nbsp;Доти &nbsp;битись &nbsp;будемо, &nbsp;допоки<br>\nЯк &nbsp;рівних &nbsp;нас &nbsp;не &nbsp;прожене &nbsp;товпа!<br>\n<br>\nМи &nbsp;клали &nbsp;на &nbsp;щити &nbsp;свої &nbsp;удари,<br>\nЯк &nbsp;рівні &nbsp;тягарі &nbsp;на &nbsp;терези.<br>\nА &nbsp;ситі &nbsp;владарюючі &nbsp;нездари<br>\nВже &nbsp;вили &nbsp;з &nbsp;невдоволення, &nbsp;як &nbsp;пси.<br>\n<br>\nНе &nbsp;так &nbsp;б'ємось! &nbsp;Де &nbsp;кров? &nbsp;Потрібно &nbsp;крові!<br>\nА &nbsp;ми: &nbsp;\"Не &nbsp;кваптесь! &nbsp;Маєм &nbsp;час! &nbsp;Пожідть!\"<br>\nНад &nbsp;нами &nbsp;хмари &nbsp;стали &nbsp;пурпурові,<br>\nІ &nbsp;сонце &nbsp;червоніло, &nbsp;наче &nbsp;мідь.<br>\n<br>\nЦирк &nbsp;гнівався &nbsp;і &nbsp;закипав &nbsp;злобою.<br>\nХтось &nbsp;там &nbsp;прокльони &nbsp;кидав &nbsp;нам &nbsp;свої.<br>\nХтось &nbsp;реготався &nbsp;з &nbsp;нашого &nbsp;двобою, &nbsp;-<br>\nНе &nbsp;гладіатори, &nbsp;а &nbsp;шахраї!<br>\n<br>\nХтось &nbsp;там &nbsp;підскакував, &nbsp;мов &nbsp;на &nbsp;котурні,<br>\nБив &nbsp;дошкою &nbsp;в &nbsp;підлогу &nbsp;кам'яну.<br>\nЯк &nbsp;битися &nbsp;і &nbsp;вмерти &nbsp;- &nbsp;вчили &nbsp;дурні,<br>\nРозбуджені &nbsp;й &nbsp;рожеві &nbsp;після &nbsp;сну.<br>\n<br>\nГудів &nbsp;безладно &nbsp;Колізей, &nbsp;мов &nbsp;ринок,<br>\nСтихав, &nbsp;свистів, &nbsp;як &nbsp;вихор &nbsp;уночі.<br>\nХитався &nbsp;і &nbsp;горів &nbsp;наш &nbsp;поєдинок,<br>\nНемов &nbsp;на &nbsp;вітрі &nbsp;полум'я &nbsp;свічі.<br>\n<br>\n- &nbsp;Гей, &nbsp;ви, &nbsp;- &nbsp;кричали &nbsp;нам, &nbsp;- &nbsp;звірні &nbsp;пожива,<br>\nСкажіть, &nbsp;коли &nbsp;ви &nbsp;згорите &nbsp;дотла?! &nbsp;-<br>\nВід &nbsp;змори &nbsp;наша &nbsp;боротьба &nbsp;фальшива<br>\nНа &nbsp;мить &nbsp;в &nbsp;завзяту &nbsp;правду &nbsp;перейшла.<br>\n<br>\nМені &nbsp;здалось, &nbsp;що &nbsp;в &nbsp;правді &nbsp;тій &nbsp;кривавій<br>\nЯ &nbsp;все &nbsp;життя &nbsp;прожив, &nbsp;що &nbsp;я &nbsp;вже &nbsp;вмер,<br>\nВоскрес, &nbsp;- &nbsp;не &nbsp;скіф, &nbsp;а &nbsp;вже &nbsp;Марко &nbsp;чи &nbsp;Флавій,<br>\nДракон, &nbsp;гепард &nbsp;крилатий, &nbsp;людожер.<br>\n<br>\nІ &nbsp;я &nbsp;злетів. &nbsp;Ригнув &nbsp;огнем &nbsp;на &nbsp;друга.<br>\nВін &nbsp;загорівся, &nbsp;наче &nbsp;смолоскип.<br>\nПалаючи, &nbsp;істота &nbsp;недолуга<br>\nДо &nbsp;мене &nbsp;йшла &nbsp;хильцем, &nbsp;навперестриб.<br>\n<br>\nТа &nbsp;я &nbsp;літав, &nbsp;літав &nbsp;понад &nbsp;трибуни,<br>\nЗ &nbsp;гортані &nbsp;іскри &nbsp;сипав &nbsp;на &nbsp;врага.<br>\nЯ &nbsp;ждав, &nbsp;що &nbsp;спопелиться &nbsp;тіло &nbsp;юне<br>\nІ &nbsp;розпадеться, &nbsp;наче &nbsp;пилюга!<br>\n<br>\nТа &nbsp;раптом &nbsp;випав &nbsp;меч &nbsp;з &nbsp;руки &nbsp;моєї,<br>\nМене &nbsp;звалив &nbsp;на &nbsp;землю &nbsp;біль &nbsp;тупий.<br>\nІ &nbsp;заревіли &nbsp;страшно &nbsp;галереї:<br>\n\"Добий &nbsp;його! &nbsp;Добий &nbsp;його! &nbsp;Добий!\"<br>\n<br>\nЗ-під &nbsp;мого &nbsp;серця &nbsp;грала &nbsp;кров &nbsp;потоком,<br>\nА &nbsp;наді &nbsp;мною &nbsp;друг &nbsp;квилів &nbsp;крізь &nbsp;плач:<br>\n\"Я &nbsp;не &nbsp;хотів. &nbsp;Це &nbsp;сталось &nbsp;ненароком.<br>\nДаруй &nbsp;мені. &nbsp;Прости &nbsp;мені. &nbsp;Пробач!\"<br>\n<br>\n(Прийди &nbsp;до &nbsp;мене, &nbsp;прощавальне &nbsp;слово,<br>\nЩе &nbsp;мить &nbsp;не &nbsp;покидай &nbsp;мене, &nbsp;снаго!)<br>\nТепер &nbsp;я &nbsp;знав, &nbsp;що &nbsp;значить &nbsp;випадково<br>\nПоранити &nbsp;товариша &nbsp;свого!<br>\n<br>\nЦирк &nbsp;задихався, &nbsp;шаленів &nbsp;од &nbsp;крику:<br>\n\"Добий &nbsp;його!\" &nbsp;Я &nbsp;мовив: &nbsp;\"Брате &nbsp;мій,<br>\nНе &nbsp;накликай &nbsp;на &nbsp;себе &nbsp;кару &nbsp;дику,<br>\nЯ &nbsp;мрець! &nbsp;Себе, &nbsp;а &nbsp;не &nbsp;мене &nbsp;жалій!<br>\n<br>\nВсе &nbsp;сталось &nbsp;так, &nbsp;як &nbsp;статися &nbsp;повинно.<br>\nБули &nbsp;ми &nbsp;не &nbsp;богами, &nbsp;а &nbsp;людьми.<br>\nПрийди &nbsp;до &nbsp;мене, &nbsp;дорога &nbsp;людино,<br>\nНещадно &nbsp;моє &nbsp;серце &nbsp;прохроми.<br>\n<br>\nПрибий &nbsp;мене &nbsp;навіки &nbsp;до &nbsp;арени<br>\nНа &nbsp;радощі &nbsp;владикам &nbsp;і &nbsp;юрбі!\"<br>\nТа &nbsp;він &nbsp;без &nbsp;слова &nbsp;одійшов &nbsp;од &nbsp;мене<br>\nІ &nbsp;меч &nbsp;у &nbsp;груди &nbsp;застромив &nbsp;собі.<br>\n<br>\nЦирк &nbsp;одвернувся &nbsp;з &nbsp;виразом &nbsp;докуки.<br>\nВсі &nbsp;правила &nbsp;дотримані. &nbsp;Раба<br>\nРаб &nbsp;заколов. &nbsp;Під &nbsp;страхом &nbsp;смерті &nbsp;й &nbsp;муки<br>\nВони &nbsp;майстерно &nbsp;билися &nbsp;оба!<br>\n<br>\nІ &nbsp;видно, &nbsp;що &nbsp;любилися &nbsp;навзаєм,<br>\nБо &nbsp;вбивця &nbsp;заколов &nbsp;себе &nbsp;також.<br>\nІ &nbsp;глядачі &nbsp;пішли, &nbsp;а &nbsp;ми &nbsp;конаєм.<br>\nПожива &nbsp;звірів. &nbsp;Правда &nbsp;це, &nbsp;не &nbsp;лож.<br>\n<br>\nМій &nbsp;друг &nbsp;лежить &nbsp;з &nbsp;погаслими &nbsp;очима;<br>\nЯ &nbsp;б'юсь &nbsp;над &nbsp;ним, &nbsp;як &nbsp;той &nbsp;безкрилий &nbsp;птах.<br>\nНе &nbsp;жаль &nbsp;мені &nbsp;життя, &nbsp;ні &nbsp;побратима,<br>\nТа &nbsp;жаль, &nbsp;що &nbsp;ми &nbsp;не &nbsp;вмерли &nbsp;на &nbsp;хрестах!..<br><br><em>1978</em>\n\n\n<br><br>\n"
}