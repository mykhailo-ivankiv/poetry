{
  "author": "Тарнавський Юрій",
  "name": "ЖІНКА ІДЕ В САД ",
  "link": "metrs_poem.php?poem=18559",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>ЖІНКА ІДЕ В САД </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЖінка &nbsp;іде &nbsp;в &nbsp;сад, &nbsp;<br>\nБере &nbsp;з &nbsp;собою &nbsp;руки, &nbsp;<br>\nприладдя, &nbsp;подібне &nbsp;до &nbsp;своїх &nbsp;кінцівок, &nbsp;<br>\nторкається &nbsp;скель, &nbsp;які &nbsp;<br>\nминає, &nbsp;немов &nbsp;з &nbsp;кущів, &nbsp;<br>\nструшує &nbsp;з &nbsp;них &nbsp;краплі, &nbsp;<br>\nнеподільні, &nbsp;як &nbsp;непаристі &nbsp;числа, &nbsp;<br>\nзачіпляється &nbsp;частинами &nbsp;тіла &nbsp;<br>\nкущів, &nbsp;блискучих &nbsp;від &nbsp;дощу, &nbsp;<br>\nяк &nbsp;скелі, &nbsp;з &nbsp;гострими &nbsp;боками, &nbsp;що &nbsp;не &nbsp;гнуться, &nbsp;<br>\nгрунт &nbsp;сягає &nbsp;її &nbsp;легенів, &nbsp;<br>\nі &nbsp;вона &nbsp;забуває, &nbsp;що &nbsp;мусить &nbsp;дихати. &nbsp;<br>\n<br>\nВона &nbsp;заглядає &nbsp;під &nbsp;власну &nbsp;тінь, &nbsp;<br>\nрозхиляє &nbsp;очі, &nbsp;як &nbsp;кущики &nbsp;трави, &nbsp;<br>\nквіти, &nbsp;як &nbsp;кров, &nbsp;капають &nbsp;<br>\nз &nbsp;її &nbsp;чола &nbsp;чи &nbsp;пальців, &nbsp;<br>\nі &nbsp;вона &nbsp;не &nbsp;бачить, &nbsp;як &nbsp;її &nbsp;тулуб &nbsp;<br>\nпадає &nbsp;в &nbsp;той &nbsp;час &nbsp;<br>\nу &nbsp;білу &nbsp;яму &nbsp;неба, &nbsp;<br>\nщо &nbsp;над &nbsp;нею. &nbsp;<br>\n<br>\n\n\n\n<br><br>\n"
}