{
  "author": "Славутич Яр (Жученко Григорій)",
  "name": "ЕПІЛОГ",
  "link": "/metrs_poem.php?poem=7260",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>ЕПІЛОГ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n601<br>\nПрийми, &nbsp;читачу, &nbsp;цей &nbsp;жертовний &nbsp;труд,<br>\nДвадцятьдволітню, &nbsp;довгу &nbsp;епопею.<br>\nНе &nbsp;ради &nbsp;красних &nbsp;і &nbsp;гінких &nbsp;споруд<br>\nЯ &nbsp;молитовно &nbsp;побратався &nbsp;з &nbsp;нею:<br>\nЩе &nbsp;в &nbsp;Монтереї, &nbsp;де &nbsp;перістий &nbsp;люд,<br>\nПочав &nbsp;я &nbsp;з &nbsp;туги &nbsp;за &nbsp;батьків &nbsp;землею,<br>\nКоли &nbsp;Чапленко, &nbsp;ратай &nbsp;пересправ,<br>\nМені &nbsp;фіктивну &nbsp;кризу &nbsp;приписав.<br>\n<br>\n602<br>\nЗнавець &nbsp;великий &nbsp;говірної &nbsp;мови<br>\n(Але &nbsp;й &nbsp;наклепник &nbsp;же, &nbsp;натураліст,<br>\nУсіх &nbsp;плебеїв &nbsp;проводир &nbsp;духовний!),<br>\nЦе &nbsp;він, &nbsp;поплутавши &nbsp;Оази &nbsp;зміст,<br>\nПовів &nbsp;такі &nbsp;палажівські &nbsp;обмови,<br>\nЩо &nbsp;поміж &nbsp;нами &nbsp;найміцніший &nbsp;міст<br>\nЛюдської &nbsp;дружби &nbsp;підпалив, &nbsp;- &nbsp;і &nbsp;блики<br>\nНас &nbsp;роз'єднали, &nbsp;мов &nbsp;кордон, &nbsp;навіки.<br>\n<br>\n603<br>\nА &nbsp;жаль &nbsp;великий, &nbsp;невимовний &nbsp;жаль!<br>\nОцей &nbsp;ґедзюк &nbsp;дейнецького &nbsp;покрою<br>\nВітав &nbsp;права &nbsp;державницьких &nbsp;скрижаль<br>\nІ &nbsp;зважно &nbsp;бився &nbsp;з &nbsp;хижою &nbsp;Москвою,<br>\nДарма &nbsp;що, &nbsp;звідавши &nbsp;гуменних &nbsp;паль<br>\nІ &nbsp;назвознавства &nbsp;підхопивши &nbsp;зброю,<br>\nДостотно &nbsp;вивів &nbsp;\"несвідомих\" &nbsp;нас<br>\nВід &nbsp;адигейців &nbsp;чи &nbsp;лихих &nbsp;черкас.<br>\n<br>\n604<br>\nКому &nbsp;світлішої &nbsp;дав &nbsp;Бог &nbsp;дороги,<br>\nНехай &nbsp;радіє, &nbsp;мов &nbsp;мале &nbsp;дитя,<br>\nМені &nbsp;ж &nbsp;доводилось &nbsp;крутити &nbsp;роги<br>\nСамому &nbsp;бісові &nbsp;- &nbsp;без &nbsp;каяття!<br>\nТа &nbsp;не &nbsp;сходив &nbsp;на &nbsp;бічні &nbsp;відноги<br>\nІ &nbsp;не &nbsp;пускався &nbsp;берега &nbsp;- &nbsp;знаття<br>\nМені &nbsp;було &nbsp;ясним &nbsp;дороговказом<br>\n(Про &nbsp;це &nbsp;повідаю &nbsp;ще &nbsp;іншим &nbsp;разом).<br>\n<br>\n605<br>\nНі, &nbsp;ні! &nbsp;Вагань &nbsp;і &nbsp;кризи &nbsp;не &nbsp;було.<br>\nМета &nbsp;стелилася &nbsp;переді &nbsp;мною &nbsp;-<br>\nНемов &nbsp;струна! &nbsp;Бувало, &nbsp;підле &nbsp;тло<br>\nМене &nbsp;шпигало, &nbsp;крило &nbsp;кропивою, &nbsp;-<br>\nЯ &nbsp;просто &nbsp;йшов! &nbsp;Добро &nbsp;моє &nbsp;росло,<br>\nСягало &nbsp;неба &nbsp;смугою &nbsp;новою<br>\nІ &nbsp;поверталось &nbsp;рясно &nbsp;на &nbsp;путі.<br>\nЦе &nbsp;дознавали &nbsp;не &nbsp;самі &nbsp;святі.<br>\n<br>\n606<br>\nКоли &nbsp;в &nbsp;тюрмі &nbsp;попаривсь &nbsp;я &nbsp;три &nbsp;тижні<br>\nЗа &nbsp;те, &nbsp;що &nbsp;львівські &nbsp;прочитав &nbsp;книжки<br>\nУ &nbsp;Запоріжжі, &nbsp;- &nbsp;прокрощі &nbsp;невтишні<br>\nМене &nbsp;морили. &nbsp;І &nbsp;відчай &nbsp;важкий,<br>\nНемов &nbsp;князів &nbsp;усобиці &nbsp;колишні,<br>\nДушив &nbsp;смертельно. &nbsp;Бравшись &nbsp;навпрошки,<br>\nЯ &nbsp;самотужки &nbsp;бився &nbsp;із &nbsp;добою &nbsp;-<br>\nНе &nbsp;раз, &nbsp;бувало, &nbsp;й &nbsp;ранився &nbsp;з &nbsp;собою.<br>\n<br>\n607<br>\nТака &nbsp;вже &nbsp;доля &nbsp;тих, &nbsp;що &nbsp;предків &nbsp;міць<br>\nІ &nbsp;запорозьку &nbsp;непокірну &nbsp;вдачу<br>\nУспадкували &nbsp;в &nbsp;гуркоті &nbsp;грімниць<br>\nАбо &nbsp;за &nbsp;взір &nbsp;традицію &nbsp;козачу<br>\nВзяли &nbsp;- &nbsp;як &nbsp;стяг, &nbsp;щоб &nbsp;тілу &nbsp;горілиць<br>\nНе &nbsp;припахати &nbsp;у &nbsp;степу &nbsp;і &nbsp;плачу<br>\nНе &nbsp;підживляти &nbsp;серед &nbsp;матерів.<br>\nБезсмертя &nbsp;тим, &nbsp;хто &nbsp;в &nbsp;битві &nbsp;догорів!<br>\n<br>\n608<br>\nМоє &nbsp;життя, &nbsp;моя &nbsp;журба &nbsp;німовна,<br>\nМій &nbsp;змаг &nbsp;за &nbsp;правди &nbsp;гордий &nbsp;маєстат<br>\nНенатле &nbsp;серце &nbsp;гартували &nbsp;сповна.<br>\nТак &nbsp;мітко &nbsp;б'ють &nbsp;набої &nbsp;від &nbsp;гармат!<br>\nНехай &nbsp;на &nbsp;тім'ї &nbsp;не &nbsp;гойдалась &nbsp;вовна<br>\n(Чи &nbsp;пак &nbsp;чуприна), &nbsp;- &nbsp;двиготів &nbsp;варстат<br>\nІ &nbsp;щедро &nbsp;ткалася &nbsp;буття &nbsp;основа,<br>\nНемов &nbsp;китайка &nbsp;тчеться &nbsp;малинова.<br>\n<br>\n609<br>\nЯ &nbsp;не &nbsp;забуду &nbsp;бравий &nbsp;Монтерей,<br>\nДзвінку, &nbsp;вояцьку, &nbsp;зеленаву &nbsp;масу,<br>\nВ &nbsp;яку &nbsp;я &nbsp;в'їхав, &nbsp;мов &nbsp;козак &nbsp;Еней,<br>\nТа &nbsp;вмить &nbsp;сахнувсь &nbsp;московського &nbsp;заквасу,<br>\nЩо &nbsp;ним, &nbsp;позичивши &nbsp;в &nbsp;Сірка &nbsp;очей,<br>\nПоїли &nbsp;гурму, &nbsp;до &nbsp;житнівки &nbsp;ласу,<br>\nБілогвардійці, &nbsp;зухи-москалі,<br>\nКому &nbsp;кордони &nbsp;й &nbsp;досі &nbsp;замалі.<br>\n<br>\n610<br>\nА &nbsp;дядько &nbsp;Сем &nbsp;недобачав &nbsp;нічого,<br>\nПригрівши &nbsp;їх &nbsp;доларницьким &nbsp;крилом.<br>\nАдже &nbsp;російської &nbsp;навчали &nbsp;строго,<br>\nМели &nbsp;холодні &nbsp;війни &nbsp;помелом.<br>\nНахабна &nbsp;сотня &nbsp;гарту &nbsp;престарого<br>\nВ &nbsp;довір'я &nbsp;кралась &nbsp;хитро, &nbsp;напролом,<br>\nІ &nbsp;під &nbsp;кирпатим &nbsp;носом &nbsp;дядька &nbsp;Сема<br>\nПлелась &nbsp;московська &nbsp;- &nbsp;не &nbsp;одна! &nbsp;- &nbsp;лексема.<br>\n<br>\n611<br>\nПовикладавши &nbsp;добрих &nbsp;років &nbsp;п'ять<br>\nТому &nbsp;вояцтву &nbsp;українську &nbsp;мову,<br>\nЛайнув &nbsp;я &nbsp;хвацько &nbsp;полум'ям &nbsp;проклять<br>\nНа &nbsp;малорусько-альбовську &nbsp;основу,<br>\nЩо &nbsp;- &nbsp;як &nbsp;Пилат &nbsp;- &nbsp;голготами &nbsp;розп'ять<br>\nМені &nbsp;стелила &nbsp;довгу &nbsp;путь &nbsp;Христову.<br>\nТоді-то &nbsp;я, &nbsp;лишивши &nbsp;Монтерей,<br>\nМайнув &nbsp;на &nbsp;Північ &nbsp;- &nbsp;до &nbsp;своїх &nbsp;людей!<br>\n<br>\n612<br>\nО, &nbsp;пресвята &nbsp;Канадська &nbsp;Україно!<br>\nЗдобута &nbsp;плугом, &nbsp;ралом, &nbsp;рискалем,<br>\nТи &nbsp;рідним &nbsp;словом &nbsp;любо, &nbsp;солов'їно<br>\nЗбудила &nbsp;в &nbsp;серці &nbsp;благодатний &nbsp;щем &nbsp;-<br>\nІ &nbsp;я &nbsp;гілчасто, &nbsp;буйно, &nbsp;стокорінно<br>\nВ &nbsp;тобі &nbsp;розвився &nbsp;- &nbsp;вдруге &nbsp;- &nbsp;під &nbsp;кличем<br>\nОтих &nbsp;мужів &nbsp;невтомної &nbsp;громади,<br>\nЩо &nbsp;змаг &nbsp;вершать &nbsp;на &nbsp;преріях &nbsp;Канади.<br>\n<br>\n613<br>\nЯкий &nbsp;нестримний, &nbsp;войовничий &nbsp;здвиг!<br>\nЯка &nbsp;могутня &nbsp;воля &nbsp;наполегла!<br>\nЩе &nbsp;треба &nbsp;довгих &nbsp;і &nbsp;премудрих &nbsp;книг,<br>\nЩоб &nbsp;цих &nbsp;людей, &nbsp;засмалених, &nbsp;як &nbsp;цегла,<br>\nЦі &nbsp;вперті &nbsp;душі, &nbsp;вийшли &nbsp;з-під &nbsp;кормиг,<br>\nЧия &nbsp;відвага &nbsp;й &nbsp;досі &nbsp;не &nbsp;померхла,<br>\nУзяти &nbsp;в &nbsp;пісню &nbsp;на &nbsp;палкий &nbsp;мотив,<br>\nЯким &nbsp;Тарас &nbsp;лиш &nbsp;козаків &nbsp;гостив.<br>\n<br>\n614<br>\nЛучкович, &nbsp;Кремар, &nbsp;Гавриляк &nbsp;і &nbsp;Дзюба,<br>\nКальба, &nbsp;Стечишин, &nbsp;Зварич, &nbsp;Саварин...<br>\nО, &nbsp;скільки &nbsp;вас! &nbsp;Не &nbsp;подолала &nbsp;згуба<br>\nЗавязто-впертих... &nbsp;І &nbsp;дочка, &nbsp;і &nbsp;син,<br>\nІ &nbsp;внук &nbsp;ростуть &nbsp;на &nbsp;чужині, &nbsp;та &nbsp;люба<br>\nДідівська &nbsp;мова. &nbsp;Той &nbsp;співучий &nbsp;плин,<br>\nПойнявши &nbsp;даль &nbsp;в &nbsp;Альберті &nbsp;й &nbsp;Манітобі,<br>\nСпіває &nbsp;гимн &nbsp;Тарасовій &nbsp;подобі.<br>\n<br>\n615<br>\nВона &nbsp;велична: &nbsp;красний &nbsp;п'єдестал<br>\nУріс &nbsp;навіки &nbsp;в &nbsp;магнітобське &nbsp;лоно;<br>\nРозкрита &nbsp;книга; &nbsp;як &nbsp;вогеннний &nbsp;шквал,<br>\nГудуть &nbsp;поетові &nbsp;слова &nbsp;стодзвонно.<br>\nНехай &nbsp;страхають &nbsp;бурею &nbsp;навал<br>\nМосковські &nbsp;орди, &nbsp;що &nbsp;грозять &nbsp;червоно, &nbsp;-<br>\nТарас &nbsp;радіє: &nbsp;український &nbsp;дух<br>\nОповиває &nbsp;ввесь &nbsp;прерійний &nbsp;рух.<br>\n<br>\n616<br>\nЙого &nbsp;боїться, &nbsp;стрясена &nbsp;до &nbsp;краю,<br>\nОблудно-хитра, &nbsp;в &nbsp;машкарі, &nbsp;Москва...<br>\nЯ &nbsp;добре &nbsp;знаю, &nbsp;я &nbsp;достойно &nbsp;знаю<br>\nЇї &nbsp;солодкі, &nbsp;райдужні &nbsp;слова,<br>\nЇї &nbsp;підступність &nbsp;вікову, &nbsp;безкраю,<br>\nЩо &nbsp;вже &nbsp;півсвіту &nbsp;стихла &nbsp;обплива...<br>\nВона &nbsp;ж &nbsp;у &nbsp;Римі &nbsp;чорними &nbsp;руками<br>\nТягла &nbsp;й &nbsp;мене &nbsp;до &nbsp;гробової &nbsp;ями.<br>\n<br>\n617<br>\nСтоять &nbsp;по &nbsp;всьому &nbsp;світі &nbsp;бур'яни,<br>\nЦвіте &nbsp;гнилизна, &nbsp;грає &nbsp;пустошміддя<br>\nПрийшла &nbsp;пора &nbsp;- &nbsp;заморські &nbsp;вертуни<br>\nПустили &nbsp;в &nbsp;рух &nbsp;альбертське &nbsp;жужіль-сміття:<br>\nВагою &nbsp;наклепів, &nbsp;облуд, &nbsp;мани<br>\nЗігнути &nbsp;вниз &nbsp;найвище &nbsp;верховіття,<br>\nПредобрих &nbsp;дій &nbsp;позбавити &nbsp;мене, &nbsp;-<br>\nПекло &nbsp;ж &nbsp;їх &nbsp;слово &nbsp;правди &nbsp;вогняне!<br>\n<br>\n618<br>\nО &nbsp;як &nbsp;до &nbsp;споду &nbsp;потрясло &nbsp;комірку<br>\nТого, &nbsp;хто &nbsp;викаляв &nbsp;берлінський &nbsp;мур!<br>\nУ &nbsp;найзахиснішу, &nbsp;найглибшу &nbsp;нірку<br>\nСховавсь &nbsp;потьмарливий &nbsp;псує... &nbsp;щур,<br>\nА &nbsp;та &nbsp;щуриха, &nbsp;промітна &nbsp;вивірка,<br>\nЗ &nbsp;нагоди &nbsp;в &nbsp;гречку &nbsp;- &nbsp;блискавкою &nbsp;бур!<br>\nІ &nbsp;похітливий &nbsp;пискіт &nbsp;в &nbsp;Едмонтоні<br>\nПідняв &nbsp;із &nbsp;гробу &nbsp;ласія &nbsp;в &nbsp;Трентоні.<br>\n<br>\n619<br>\nПішла &nbsp;в &nbsp;бадьорий, &nbsp;навісний &nbsp;танок<br>\nСвіньовсько-ржанська, &nbsp;голосна &nbsp;галайстра;<br>\nПо &nbsp;всій &nbsp;Канаді &nbsp;гнався &nbsp;голосок<br>\nОбмов &nbsp;і &nbsp;підшептів &nbsp;лихого &nbsp;майстра.<br>\nБула &nbsp;спекота. &nbsp;Хоч &nbsp;води &nbsp;б &nbsp;ковток!<br>\nМоєї &nbsp;долі &nbsp;прив'явала &nbsp;айстра.<br>\nТа &nbsp;Суд &nbsp;Верховний &nbsp;з-над &nbsp;оттавських &nbsp;площ<br>\nПослав &nbsp;на &nbsp;Захід &nbsp;життєдайний &nbsp;дощ.<br>\n<br>\n620<br>\nЗаконний &nbsp;присуд: &nbsp;кривду &nbsp;переборе<br>\nПречиста &nbsp;правда &nbsp;в &nbsp;чесному &nbsp;житті<br>\nЩо &nbsp;- &nbsp;як &nbsp;ріка &nbsp;- &nbsp;то &nbsp;ніжне, &nbsp;то &nbsp;суворе<br>\nНесе &nbsp;литво &nbsp;крізь &nbsp;нетрі &nbsp;несвяті,<br>\nАж &nbsp;поки &nbsp;випливе &nbsp;в &nbsp;широке &nbsp;море;<br>\nІ &nbsp;ми &nbsp;вздримо &nbsp;житейські &nbsp;води &nbsp;ті,<br>\nДе &nbsp;над &nbsp;ясними &nbsp;в &nbsp;сонці &nbsp;берегами<br>\nШаріє &nbsp;щастя &nbsp;райськими &nbsp;плодами.<br>\n<br>\n621<br>\nТа &nbsp;поки &nbsp;правда &nbsp;- &nbsp;межи &nbsp;нас &nbsp;одна! &nbsp;-<br>\nПідступну &nbsp;кривду &nbsp;шаблею &nbsp;знеможе,<br>\nБорись, &nbsp;читачу! &nbsp;Допивай &nbsp;до &nbsp;дна<br>\nЗ &nbsp;гіркої &nbsp;чаші &nbsp;й &nbsp;побивайся: &nbsp;- &nbsp;Боже!<br>\nДопоможи &nbsp;отруйного &nbsp;вина<br>\nСпивати &nbsp;мужньо. &nbsp;Несп'яніло &nbsp;й &nbsp;гоже<br>\nТакож &nbsp;ректи, &nbsp;як &nbsp;Валентин &nbsp;Мороз<br>\nРече &nbsp;в &nbsp;ґулаґах-муках, &nbsp;між &nbsp;погроз.<br>\n<br>\n622<br>\nНехай &nbsp;рясного &nbsp;щастя &nbsp;не &nbsp;зазнав &nbsp;ти,<br>\nСупроти &nbsp;бістлів &nbsp;- &nbsp;бийся &nbsp;до &nbsp;кінця!<br>\nПід &nbsp;прапорами &nbsp;провісної &nbsp;правди<br>\nУбравшись &nbsp;в &nbsp;імпет &nbsp;збройного &nbsp;борця,<br>\nЯкщо &nbsp;в &nbsp;двобої &nbsp;досі &nbsp;не &nbsp;сконав &nbsp;ти,<br>\nДознаєш &nbsp;межінь, &nbsp;що &nbsp;сталить &nbsp;серця.<br>\nОтак &nbsp;і &nbsp;я &nbsp;докінчую &nbsp;поему<br>\nЗ &nbsp;передчуттями &nbsp;про &nbsp;кончин &nbsp;дилему.<br>\n<br>\n623<br>\nПонад &nbsp;шістсот &nbsp;завершених &nbsp;октав!<br>\nДарма &nbsp;що &nbsp;менше, &nbsp;ніж &nbsp;було &nbsp;в &nbsp;Осьмачки.<br>\nНе &nbsp;більше &nbsp;в &nbsp;Рильського &nbsp;(мисливських &nbsp;справ<br>\nЗнавця, &nbsp;яки &nbsp;підстереної &nbsp;качки<br>\nНе &nbsp;раз, &nbsp;бувало, &nbsp;домагався &nbsp;вплав,<br>\nА &nbsp;повертався &nbsp;із &nbsp;води &nbsp;навскачки).<br>\nГадаю, &nbsp;досить &nbsp;довгих &nbsp;балачок,<br>\nБо &nbsp;рими &nbsp;- &nbsp;й &nbsp;ті &nbsp;обходять &nbsp;мій &nbsp;гачок.<br>\n<br>\n624<br>\nМинув &nbsp;мій &nbsp;вік. &nbsp;Доба &nbsp;моя &nbsp;минає.<br>\nПора &nbsp;подумати &nbsp;про &nbsp;супокій.<br>\nНовий &nbsp;загін &nbsp;поетів &nbsp;добирає<br>\nНового &nbsp;слова &nbsp;і &nbsp;гуде, &nbsp;мов &nbsp;рій,<br>\nДзвенить, &nbsp;як &nbsp;мідь, &nbsp;шугаючи &nbsp;в &nbsp;безкрає.<br>\nВже &nbsp;крайній &nbsp;час &nbsp;- &nbsp;у &nbsp;формі &nbsp;нелегкій,<br>\nПойнятій &nbsp;сув'яззю &nbsp;римівних &nbsp;мафій,<br>\nСобі &nbsp;створити &nbsp;щось &nbsp;із &nbsp;епітафій:<br>\n<br>\n625<br>\nСЛАВУТИЧ &nbsp;Яр, &nbsp;виховник &nbsp;і &nbsp;поет,<br>\nЛежить &nbsp;отут, &nbsp;похований &nbsp;в &nbsp;Канаді,<br>\nА &nbsp;рвійний &nbsp;дух, &nbsp;не &nbsp;знаючи &nbsp;тенет,<br>\nВоює &nbsp;далі. &nbsp;Не &nbsp;кінець &nbsp;браваді!<br>\nУбравши &nbsp;в &nbsp;карби &nbsp;не &nbsp;один &nbsp;сонет,<br>\nТворив &nbsp;октави &nbsp;то &nbsp;сумні, &nbsp;то &nbsp;раді, &nbsp;-<br>\nИнакше &nbsp;згинув &nbsp;би &nbsp;цей &nbsp;гранослів,<br>\nЧий &nbsp;меч &nbsp;ворожих &nbsp;не &nbsp;щадив &nbsp;голів.<br><br><em>1957-1978</em>\n\n\n<br><br>\n"
}