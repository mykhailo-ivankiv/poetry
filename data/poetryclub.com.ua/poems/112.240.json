{
  "author": "Руденко Микола",
  "name": "САМОВИДЕЦЬ",
  "link": "metrs_poem.php?poem=17668",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>САМОВИДЕЦЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>…Нашим напівом по церквах і монастнрах отправоватн приказал <br>\nі одежу московскую отмінено, але понашому носити позволил. .. <br>\nЛітопис Самовидця</i><br><br>\n1. &nbsp;<br>\n<br>\nГінка, &nbsp;не &nbsp;закощавлена &nbsp;постом, &nbsp;<br>\nПопівська &nbsp;постать &nbsp;виглядає &nbsp;справно. &nbsp;<br>\nРука &nbsp;до &nbsp;шаблі &nbsp;звикла &nbsp;— &nbsp;із &nbsp;хрестом &nbsp;<br>\nОтець &nbsp;Роман &nbsp;зріднився &nbsp;нещодавно. &nbsp;<br>\n<br>\nПопогойдав &nbsp;його, &nbsp;попоносив &nbsp;<br>\nХисткої &nbsp;долі &nbsp;ненадійний &nbsp;човник. &nbsp;<br>\nНе &nbsp;раз &nbsp;чернозем &nbsp;кров'ю &nbsp;оросив &nbsp;<br>\nСтарий &nbsp;Ракушка, &nbsp;ніжинський &nbsp;полковник. &nbsp;<br>\n<br>\nТепер &nbsp;він &nbsp;панотець. &nbsp;Діла &nbsp;свої &nbsp;<br>\nЗ &nbsp;господніми &nbsp;єднає &nbsp;без &nbsp;рахуби. &nbsp;<br>\nТа &nbsp;вдруге &nbsp;вже &nbsp;плюндрують &nbsp;палії &nbsp;<br>\nПарафію &nbsp;— &nbsp;козацькі &nbsp;Стародуби. &nbsp;<br>\n<br>\nХто &nbsp;це &nbsp;— &nbsp;підляшки &nbsp;чи &nbsp;свої &nbsp;людці. &nbsp;<br>\nЩо &nbsp;з &nbsp;кривд &nbsp;і &nbsp;сліз &nbsp;для &nbsp;себе &nbsp;мають &nbsp;<br>\nвтіху?.. &nbsp;<br>\nХоч &nbsp;тліє &nbsp;ряса, &nbsp;та &nbsp;з &nbsp;відром &nbsp;в &nbsp;руці &nbsp;<br>\nРоман &nbsp;сусідську &nbsp;заливає &nbsp;стріху. &nbsp;<br>\n<br>\nВ &nbsp;підвалах &nbsp;Гершка &nbsp;хтось &nbsp;понищив &nbsp;крам, &nbsp;<br>\nУ &nbsp;Прокопенка &nbsp;погоріли &nbsp;коні. &nbsp;<br>\nПожежа &nbsp;котиться &nbsp;на &nbsp;Божий &nbsp;храм &nbsp;— &nbsp;<br>\nРятуй, &nbsp;не &nbsp;довіряючись &nbsp;іконі. &nbsp;<br>\n<br>\nЦе, &nbsp;мо’, &nbsp;поганські &nbsp;ідоли-боги &nbsp;<br>\nВід &nbsp;нас, &nbsp;хрещених, &nbsp;вимагають &nbsp;жертви?.. &nbsp;<br>\nКоли &nbsp;пригасло &nbsp;трохи &nbsp;навкруги &nbsp;— &nbsp;<br>\nОбпечений, &nbsp;він &nbsp;повернувсь &nbsp;до &nbsp;церкви. &nbsp;<br>\n<br>\nЩе &nbsp;ніч, &nbsp;та &nbsp;ніби &nbsp;вранішня &nbsp;зоря &nbsp;<br>\nНа &nbsp;стінах &nbsp;днину &nbsp;провіща &nbsp;погожу. &nbsp;<br>\nІ &nbsp;вражений, &nbsp;схиливсь &nbsp;до &nbsp;вівтаря: &nbsp;<br>\nПожежа &nbsp;освітила &nbsp;Матір &nbsp;Божу. &nbsp;<br>\n<br>\nВін &nbsp;бачить &nbsp;на &nbsp;щоці &nbsp;сльозу &nbsp;скупу &nbsp;— &nbsp;<br>\nІ &nbsp;сам &nbsp;уже &nbsp;не &nbsp;здатний &nbsp;сліз &nbsp;тримати. &nbsp;<br>\nЗдавалося, &nbsp;по &nbsp;спаленім &nbsp;степу &nbsp;<br>\nІде &nbsp;стражденна &nbsp;Україна-мати. &nbsp;<br>\n<br>\nСкорботно &nbsp;стиснувсь &nbsp;материнський &nbsp;рот, &nbsp;<br>\nВ &nbsp;очах &nbsp;— &nbsp;небесні &nbsp;і &nbsp;людські &nbsp;жадання. &nbsp;<br>\nТо &nbsp;не &nbsp;дитина &nbsp;на &nbsp;руках &nbsp;— &nbsp;народ… &nbsp;<br>\nЗа &nbsp;що &nbsp;нам &nbsp;випали &nbsp;оці &nbsp;страждання? &nbsp;<br>\n<br>\nМи &nbsp;ж, &nbsp;Нене, &nbsp;від &nbsp;природи &nbsp;орачі, &nbsp;<br>\nА &nbsp;живемо &nbsp;від &nbsp;битви &nbsp;і &nbsp;до &nbsp;битви… &nbsp;<br>\nКозацькі &nbsp;плечі &nbsp;затряслись &nbsp;в &nbsp;плачі &nbsp;— &nbsp;<br>\nІ &nbsp;він &nbsp;схилив &nbsp;коліна &nbsp;до &nbsp;молитви. &nbsp;<br>\n<br>\n2. &nbsp;<br>\n<br>\nНебесний &nbsp;Отче! &nbsp;Чи &nbsp;насправді &nbsp;ти &nbsp;<br>\nВкраїні &nbsp;зичив &nbsp;щастя, &nbsp;а &nbsp;не &nbsp;кари, &nbsp;<br>\nКоли &nbsp;творив &nbsp;народи &nbsp;і &nbsp;світи &nbsp;<br>\nІ &nbsp;землю &nbsp;статком &nbsp;осипав &nbsp;з-за &nbsp;хмари? &nbsp;<br>\n<br>\nНехай &nbsp;би &nbsp;скелі &nbsp;дав &nbsp;або &nbsp;піски, &nbsp;<br>\nІ &nbsp;разом &nbsp;з &nbsp;тим &nbsp;щоб &nbsp;сила &nbsp;зловорожа &nbsp;<br>\nНас &nbsp;обминала &nbsp;— &nbsp;хай &nbsp;лишень &nbsp;зірки &nbsp;<br>\nСвітили &nbsp;б &nbsp;тихо, &nbsp;мов &nbsp;нічна &nbsp;сторожа. &nbsp;<br>\n<br>\nТи &nbsp;ж &nbsp;дав &nbsp;нам &nbsp;лановиська &nbsp;навзамін &nbsp;— &nbsp;<br>\nПредивне &nbsp;диво. &nbsp;Лиш &nbsp;встигай &nbsp;орати. &nbsp;<br>\nТа &nbsp;ходить &nbsp;вітер &nbsp;з &nbsp;чотирьох &nbsp;сторін &nbsp;— &nbsp;<br>\nІ &nbsp;з &nbsp;чотирьох &nbsp;сторін &nbsp;ворожі &nbsp;раті. &nbsp;<br>\n<br>\nКому &nbsp;до &nbsp;шаблі &nbsp;братися &nbsp;звелиш, &nbsp;<br>\nЯкщо &nbsp;у &nbsp;дядька &nbsp;Божа &nbsp;запорука: &nbsp;<br>\nІз &nbsp;того, &nbsp;що &nbsp;вродило, &nbsp;чверть &nbsp;залиш &nbsp;— &nbsp;<br>\nІ &nbsp;все &nbsp;одно &nbsp;він &nbsp;житиме, &nbsp;мов &nbsp;дука. &nbsp;<br>\n<br>\nО-о, &nbsp;він &nbsp;не &nbsp;вміє &nbsp;гаяти &nbsp;часу: &nbsp;<br>\nЙому &nbsp;щоб &nbsp;свині, &nbsp;гуси, &nbsp;збіжжя &nbsp;ворох. &nbsp;<br>\nВін &nbsp;вхопиться &nbsp;за &nbsp;шаблю &nbsp;чи &nbsp;косу, &nbsp;<br>\nКоли &nbsp;вже &nbsp;на &nbsp;подвір'я &nbsp;вдерся &nbsp;ворог: &nbsp;<br>\n<br>\nВкраїнець &nbsp;власний &nbsp;рід &nbsp;землі &nbsp;звіря &nbsp;<br>\nТа &nbsp;сонцю, &nbsp;що &nbsp;пливе &nbsp;над &nbsp;берегами. &nbsp;<br>\nНе &nbsp;треба &nbsp;ні &nbsp;держави, &nbsp;ні &nbsp;царя &nbsp;— &nbsp;<br>\nЙого &nbsp;держава &nbsp;в &nbsp;полі, &nbsp;під &nbsp;ногами. &nbsp;<br>\n<br>\nРусине-князю! &nbsp;Зодягай &nbsp;шолом &nbsp;— &nbsp;<br>\nВеди &nbsp;нас, &nbsp;грішних &nbsp;воїв, &nbsp;за &nbsp;пороги. &nbsp;<br>\nБагатство &nbsp;наше &nbsp;стало &nbsp;нашим &nbsp;злом: &nbsp;<br>\nЯк &nbsp;не &nbsp;своїм &nbsp;— &nbsp;чужим &nbsp;упали &nbsp;в &nbsp;ноги. &nbsp;<br>\n<br>\nЦар &nbsp;Федір &nbsp;не &nbsp;утискує &nbsp;в &nbsp;правах, &nbsp;<br>\nТож &nbsp;скарги &nbsp;є &nbsp;до &nbsp;кого &nbsp;виливати: &nbsp;<br>\nДозволив &nbsp;одяг &nbsp;наш, &nbsp;і &nbsp;по &nbsp;церквах &nbsp;<br>\nНапівом &nbsp;нашим &nbsp;велено &nbsp;співати. &nbsp;<br>\n<br>\nЯке &nbsp;воно &nbsp;не &nbsp;є, &nbsp;а &nbsp;все &nbsp;ж &nbsp;добро: &nbsp;<br>\nХоч &nbsp;зможемо &nbsp;наплакатись &nbsp;уклінно. &nbsp;<br>\nТа &nbsp;підростає &nbsp;брат &nbsp;його &nbsp;Петро &nbsp;— &nbsp;<br>\nЩо &nbsp;він &nbsp;тобі &nbsp;готує, &nbsp;Україно? &nbsp;<br>\n<br>\n3. &nbsp;<br>\n<br>\nО &nbsp;Господи! &nbsp;Прости &nbsp;свого &nbsp;раба, &nbsp;<br>\nЯкщо &nbsp;не &nbsp;зможу &nbsp;впоратись &nbsp;на &nbsp;слові. &nbsp;<br>\nМій &nbsp;грішний &nbsp;дух &nbsp;опосіда &nbsp;журба: &nbsp;<br>\nВ &nbsp;літах &nbsp;найближчих &nbsp;бачу &nbsp;ріки &nbsp;крові. &nbsp;<br>\n<br>\nА &nbsp;далі, &nbsp;за &nbsp;лаштунками &nbsp;століть, &nbsp;<br>\nВ &nbsp;болячках &nbsp;замордованого &nbsp;тіла &nbsp;<br>\nТо &nbsp;Україна &nbsp;скривджена &nbsp;стоїть &nbsp;<br>\nЧи &nbsp;бранка, &nbsp;що &nbsp;в &nbsp;полоні &nbsp;посивіла? &nbsp;<br>\n<br>\nУже &nbsp;твої, &nbsp;господарю, &nbsp;лани &nbsp;<br>\nНе &nbsp;є &nbsp;твої &nbsp;— &nbsp;ти &nbsp;раб &nbsp;на &nbsp;них &nbsp;довічний. &nbsp;<br>\nІ &nbsp;діти &nbsp;вже &nbsp;не &nbsp;знають, &nbsp;хто &nbsp;вони &nbsp;— &nbsp;<br>\nВгасає &nbsp;розум, &nbsp;гине &nbsp;дух &nbsp;калічний. &nbsp;<br>\n<br>\nЗника &nbsp;в &nbsp;народі &nbsp;життєдайна &nbsp;хіть &nbsp;<br>\nДо &nbsp;мислення, &nbsp;до &nbsp;відкриттів &nbsp;і &nbsp;творень. &nbsp;<br>\nІ &nbsp;мова, &nbsp;що &nbsp;прийшла &nbsp;з &nbsp;тисячоліть, &nbsp;<br>\nВ &nbsp;серцях &nbsp;дітей &nbsp;втрачає &nbsp;власний &nbsp;корінь. &nbsp;<br>\n<br>\nНі! &nbsp;Годі &nbsp;жить, &nbsp;води &nbsp;набравши &nbsp;в &nbsp;рот &nbsp;— &nbsp;<br>\nКричати &nbsp;треба, &nbsp;щоб &nbsp;згадали &nbsp;люди: &nbsp;<br>\nБула &nbsp;Вкраїна &nbsp;— &nbsp;військо &nbsp;і &nbsp;народ. &nbsp;<br>\nБула… &nbsp;<br>\nТа &nbsp;я &nbsp;запитую: &nbsp;чи &nbsp;буде?.. &nbsp;<br>\n<br>\nГей, &nbsp;хто &nbsp;там &nbsp;є? &nbsp;Мерщій &nbsp;несіть &nbsp;відро &nbsp;<br>\nКриничної &nbsp;— &nbsp;ця &nbsp;ніч &nbsp;мене &nbsp;стомила. &nbsp;<br>\nВідтак &nbsp;у &nbsp;гуски &nbsp;видеріть &nbsp;перо &nbsp;<br>\nІ &nbsp;наваріть &nbsp;із &nbsp;бузини &nbsp;чорнила. &nbsp;<br>\n<br>\n<br><br><em>9—10.Х.1980 </em>\n\n\n<br><br>\n"
}