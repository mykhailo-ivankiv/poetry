{
  "author": "Осьмачка Тодосій",
  "name": "МАРЕВО ЕСХІЛОВОГО ОРЛА",
  "link": "metrs_poem.php?poem=16562",
  "html": "\n<h4></h4>\n\n<a href=\"/metrs.php?id=288&amp;type=tvorch\" class=\"redhr1\">Творчість</a> |\n<a href=\"/metrs.php?id=288&amp;type=biogr\" class=\"redhr1\">Біографія</a> |\n<a href=\"/metrs.php?id=288&amp;type=critiques\" class=\"redhr1\">Критика</a>\n\n<h4>МАРЕВО ЕСХІЛОВОГО ОРЛА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІз &nbsp;Батьківщини &nbsp;рідної &nbsp;втікач, &nbsp;<br>\nще &nbsp;й &nbsp;еміґрант &nbsp;між &nbsp;втікачами, &nbsp;<br>\nякому &nbsp;радощі &nbsp;чужі, &nbsp;і &nbsp;плач, &nbsp;<br>\nі &nbsp;шепотіння &nbsp;серць &nbsp;ночами… &nbsp;<br>\nз &nbsp;теплом &nbsp;тієї &nbsp;пісні &nbsp;на &nbsp;вустах, &nbsp;<br>\nяку &nbsp;веде &nbsp;із &nbsp;мрії &nbsp;туга &nbsp;<br>\nпо &nbsp;чужинецьких &nbsp;селах &nbsp;та &nbsp;містах &nbsp;<br>\nу &nbsp;вічне &nbsp;царство &nbsp;духа, &nbsp;<br>\n<br>\nЯ &nbsp;йшов… &nbsp;Шукав &nbsp;серед &nbsp;баварських &nbsp;мряк, &nbsp;<br>\nщоб &nbsp;речі &nbsp;хтось &nbsp;привіз &nbsp;з &nbsp;вокзалу, &nbsp;<br>\nі &nbsp;врешті &nbsp;українця-косаря &nbsp;<br>\nпобачив, &nbsp;що &nbsp;косив &nbsp;помалу. &nbsp;<br>\nПід &nbsp;ним &nbsp;ріка &nbsp;ревла &nbsp;до &nbsp;скель &nbsp;та &nbsp;стін, &nbsp;<br>\nі &nbsp;гори, &nbsp;мов &nbsp;ночей &nbsp;предтечі, &nbsp;<br>\nз-за &nbsp;неї &nbsp;кидали &nbsp;на &nbsp;нього &nbsp;тінь, &nbsp;<br>\nгустішу &nbsp;за &nbsp;холодний &nbsp;вечір. &nbsp;<br>\n<br>\nА &nbsp;день &nbsp;шумів &nbsp;з &nbsp;ясних &nbsp;джерел &nbsp;<br>\nна &nbsp;мальовничі &nbsp;панорами, &nbsp;<br>\nі &nbsp;наді &nbsp;мною &nbsp;велетень &nbsp;орел &nbsp;<br>\nлетів &nbsp;і &nbsp;блискав &nbsp;пазурами, &nbsp;<br>\nтакими, &nbsp;як &nbsp;у &nbsp;косаря &nbsp;коса, &nbsp;<br>\nколи &nbsp;влітає &nbsp;в &nbsp;вогкі &nbsp;трави &nbsp;<br>\nі &nbsp;об &nbsp;жало &nbsp;її &nbsp;бряжчить &nbsp;роса, &nbsp;<br>\nпокіс &nbsp;пригнувши &nbsp;золотавий. &nbsp;<br>\n<br>\nІ &nbsp;я &nbsp;сказав: &nbsp;“Допоможіть &nbsp;мені &nbsp;<br>\nз &nbsp;вокзалу &nbsp;чемодан… &nbsp;За &nbsp;гроші…” &nbsp;<br>\n“Допомогти? &nbsp;Я &nbsp;й &nbsp;сам &nbsp;не &nbsp;на &nbsp;коні… &nbsp;<br>\nтут &nbsp;німець &nbsp;єсть &nbsp;один &nbsp;хороший: &nbsp;<br>\nмені &nbsp;він &nbsp;косу &nbsp;дав &nbsp;і &nbsp;сінокіс, &nbsp;<br>\nнапевне, &nbsp;й &nbsp;вам &nbsp;щось &nbsp;допоможе”. &nbsp;<br>\nА &nbsp;з &nbsp;гір &nbsp;шумів &nbsp;старий &nbsp;холодний &nbsp;ліс, &nbsp;<br>\nненаче &nbsp;ти, &nbsp;мій &nbsp;вічний &nbsp;Боже. &nbsp;<br>\n<br>\nII &nbsp;<br>\n<br>\nІ &nbsp;до &nbsp;вершини, &nbsp;повної &nbsp;снігів, &nbsp;<br>\nя &nbsp;повернувся, &nbsp;горю &nbsp;радий, &nbsp;<br>\nаж &nbsp;там &nbsp;згори &nbsp;проміння &nbsp;з &nbsp;двох &nbsp;боків &nbsp;<br>\nу &nbsp;два &nbsp;шуміло &nbsp;світлоспади &nbsp;<br>\nі &nbsp;аж &nbsp;на &nbsp;цей &nbsp;бік &nbsp;річки &nbsp;у &nbsp;бору &nbsp;<br>\nдві &nbsp;плями &nbsp;клало, &nbsp;мов &nbsp;постелі, &nbsp;<br>\nміж &nbsp;ними &nbsp;витягши &nbsp;густу &nbsp;й &nbsp;сиру &nbsp;<br>\nдо &nbsp;нас &nbsp;повзучу &nbsp;тінь &nbsp;по &nbsp;скелі. &nbsp;<br>\n<br>\nІ &nbsp;проказав &nbsp;я &nbsp;гірко &nbsp;до &nbsp;вершка &nbsp;<br>\nгострішого, &nbsp;як &nbsp;з &nbsp;криці &nbsp;тичка, &nbsp;<br>\nде, &nbsp;мабуть, &nbsp;від &nbsp;орла, &nbsp;що &nbsp;сів, &nbsp;важка &nbsp;<br>\nлежала &nbsp;пляма &nbsp;невеличка: &nbsp;<br>\n“Гей, &nbsp;брате, &nbsp;пташе &nbsp;найвільніший &nbsp;мій, &nbsp;<br>\nзнесилилась &nbsp;душа &nbsp;у &nbsp;мене &nbsp;<br>\nі &nbsp;хилиться &nbsp;в &nbsp;Баварії &nbsp;чужій &nbsp;<br>\nна &nbsp;скошене &nbsp;зело &nbsp;зелене. &nbsp;<br>\nІ &nbsp;линути &nbsp;не &nbsp;можу &nbsp;легко &nbsp;так, &nbsp;<br>\nяк &nbsp;ти &nbsp;на &nbsp;гору &nbsp;в &nbsp;тінь &nbsp;мовчущу, &nbsp;<br>\nколи &nbsp;виблискуєш, &nbsp;неначе &nbsp;знак &nbsp;<br>\nкоси, &nbsp;що &nbsp;травам &nbsp;рине &nbsp;в &nbsp;гущу… &nbsp;<br>\nГей, &nbsp;брате-пташе, &nbsp;поможи &nbsp;мені &nbsp;<br>\nдо &nbsp;тебе &nbsp;в &nbsp;гори &nbsp;щонайвищі, &nbsp;<br>\nаби &nbsp;я &nbsp;від &nbsp;людей &nbsp;на &nbsp;вишині &nbsp;<br>\nбув &nbsp;вільний &nbsp;навіть &nbsp;в &nbsp;громовищі…” &nbsp;<br>\n<br>\nАле &nbsp;я &nbsp;схаменувся &nbsp;серед &nbsp;мрій, &nbsp;<br>\nбо &nbsp;уявив, &nbsp;що &nbsp;слово &nbsp;в &nbsp;русі &nbsp;<br>\nмоє &nbsp;завмерло &nbsp;десь &nbsp;аж &nbsp;там &nbsp;вгорі, &nbsp;<br>\nде &nbsp;зела &nbsp;й &nbsp;сніг &nbsp;на &nbsp;вічній &nbsp;смузі. &nbsp;<br>\nІ &nbsp;щойно &nbsp;дивиться &nbsp;із &nbsp;вишини &nbsp;<br>\nорел &nbsp;з &nbsp;увагою &nbsp;до &nbsp;мене, &nbsp;<br>\nто &nbsp;голосу &nbsp;не &nbsp;чує, &nbsp;ні &nbsp;луни &nbsp;<br>\nна &nbsp;урвище &nbsp;своє &nbsp;шалене. &nbsp;<br>\n<br>\nА &nbsp;тільки &nbsp;бачить &nbsp;з &nbsp;крижаних &nbsp;своїх &nbsp;висот &nbsp;<br>\nі &nbsp;голову &nbsp;мою &nbsp;задерту, &nbsp;<br>\nі &nbsp;вверх &nbsp;роззявлений &nbsp;мій &nbsp;дико &nbsp;рот, &nbsp;<br>\nна &nbsp;машкару &nbsp;похожий &nbsp;мертву, &nbsp;<br>\nі &nbsp;теж &nbsp;гадає &nbsp;там &nbsp;турботно &nbsp;він, &nbsp;<br>\nаби &nbsp;мене &nbsp;до &nbsp;себе &nbsp;взяти &nbsp;<br>\nі &nbsp;в &nbsp;сніг, &nbsp;і &nbsp;в &nbsp;тінь, &nbsp;і &nbsp;в &nbsp;соняшний &nbsp;розгін, &nbsp;<br>\nі &nbsp;в &nbsp;камінь &nbsp;гострий &nbsp;та &nbsp;іклатий… &nbsp;<br>\n<br>\nАле &nbsp;аби &nbsp;спочатку &nbsp;груди &nbsp;ці &nbsp;<br>\nрозбити, &nbsp;ніби &nbsp;білі &nbsp;ґрати, &nbsp;<br>\nі &nbsp;серце &nbsp;вирвати, &nbsp;щоб &nbsp;на &nbsp;кінці &nbsp;<br>\nнайвищої &nbsp;гори &nbsp;склювати… &nbsp;<br>\nА &nbsp;потім &nbsp;і &nbsp;печінку &nbsp;і &nbsp;живіт &nbsp;<br>\nще &nbsp;може &nbsp;вирвати &nbsp;з &nbsp;живого &nbsp;<br>\nі, &nbsp;винісши &nbsp;понад &nbsp;скелястий &nbsp;світ, &nbsp;<br>\nтам &nbsp;кров’ю &nbsp;бризкати &nbsp;на &nbsp;нього… &nbsp;<br>\n<br>\nІ, &nbsp;ох, &nbsp;душе &nbsp;проклята &nbsp;з &nbsp;хижаком, &nbsp;<br>\nнарешті &nbsp;я &nbsp;дізнався &nbsp;нині, &nbsp;<br>\nщо &nbsp;я &nbsp;низам &nbsp;чужий, &nbsp;чужий &nbsp;цілком, &nbsp;<br>\nале &nbsp;й &nbsp;твоїй &nbsp;чужий &nbsp;вершині… &nbsp;<br>\nІ &nbsp;знаю &nbsp;серцем &nbsp;чистих &nbsp;самотин, &nbsp;<br>\nмогутніших &nbsp;за &nbsp;чистий &nbsp;досвід, &nbsp;<br>\nщо &nbsp;мешканець &nbsp;і &nbsp;я &nbsp;стрімких &nbsp;вершин, &nbsp;<br>\nяких &nbsp;не &nbsp;долітав &nbsp;ти &nbsp;й &nbsp;досі. &nbsp;<br>\n<br>\nІ &nbsp;у &nbsp;прийдешньому &nbsp;ніколи &nbsp;ти &nbsp;<br>\nне &nbsp;вилетиш &nbsp;на &nbsp;них, &nbsp;паскудо, &nbsp;<br>\nі &nbsp;кров’ю &nbsp;не &nbsp;забризкаєш &nbsp;світи, &nbsp;<br>\nщо &nbsp;сонце &nbsp;підняло &nbsp;над &nbsp;людом… &nbsp;<br>\nІ &nbsp;щойно &nbsp;до &nbsp;шпилів &nbsp;твоїх &nbsp;літак &nbsp;<br>\nбуває &nbsp;кожний &nbsp;день &nbsp;промовцем, &nbsp;<br>\nто &nbsp;на &nbsp;моїх &nbsp;вершинах &nbsp;тільки &nbsp;птах &nbsp;<br>\nщебече &nbsp;той, &nbsp;<br>\nщо &nbsp;зветься &nbsp;сонцем! &nbsp;<br>\n<br>\nІ &nbsp;їх, &nbsp;таємних, &nbsp;як &nbsp;життя &nbsp;й &nbsp;загин, &nbsp;<br>\nі &nbsp;ті &nbsp;не &nbsp;знають &nbsp;ще &nbsp;й &nbsp;сьогодні, &nbsp;<br>\nсеред &nbsp;яких &nbsp;блукаю &nbsp;я &nbsp;один &nbsp;<br>\nі &nbsp;безпорадний, &nbsp;і &nbsp;самотній, &nbsp;<br>\nсумуючи &nbsp;за &nbsp;верхогір’ям &nbsp;тим, &nbsp;<br>\nз &nbsp;якого &nbsp;кулею &nbsp;з &nbsp;пістоля &nbsp;<br>\nмою &nbsp;вниз &nbsp;душу &nbsp;витрусив &nbsp;не &nbsp;дим, &nbsp;<br>\nале &nbsp;чиясь &nbsp;злочинна &nbsp;воля. &nbsp;<br>\n<br>\nІ &nbsp;нині &nbsp;тільки &nbsp;інколи &nbsp;назад &nbsp;<br>\nїї &nbsp;земля &nbsp;пускає &nbsp;мати, &nbsp;<br>\nщоб &nbsp;потім &nbsp;самотою &nbsp;у &nbsp;сто &nbsp;крат &nbsp;<br>\nболючіше &nbsp;внизу &nbsp;страждати. &nbsp;<br>\nІ &nbsp;знаю: &nbsp;з &nbsp;мукою &nbsp;такою &nbsp;вдвох &nbsp;<br>\nдуша &nbsp;покине &nbsp;світ &nbsp;тривоги, &nbsp;<br>\nале &nbsp;не &nbsp;знаю, &nbsp;<br>\nчи &nbsp;свідомий &nbsp;Бог, &nbsp;<br>\nде &nbsp;їй &nbsp;полегшає &nbsp;хоч &nbsp;трохи. &nbsp;<br>\n<br>\nТа &nbsp;хвилі &nbsp;берег &nbsp;ревищем &nbsp;трясли, &nbsp;<br>\nі &nbsp;хтось &nbsp;чужий &nbsp;бряжчав &nbsp;косою. &nbsp;<br>\nІ &nbsp;не &nbsp;гукали &nbsp;клекотом &nbsp;орли &nbsp;<br>\nні &nbsp;в &nbsp;горах, &nbsp;ні &nbsp;попід &nbsp;горою, &nbsp;<br>\nі &nbsp;я, &nbsp;отямившись, &nbsp;почав &nbsp;іти &nbsp;<br>\nтуди &nbsp;між &nbsp;таборові &nbsp;вежі, &nbsp;<br>\nде &nbsp;світ &nbsp;для &nbsp;мене &nbsp;вже &nbsp;не &nbsp;мав &nbsp;мети, &nbsp;<br>\nяк &nbsp;мокрий &nbsp;попіл &nbsp;на &nbsp;пожежі… &nbsp;<br>\n<br>\n\n\n\n<br><br>\n"
}