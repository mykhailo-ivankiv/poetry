{
  "author": "Мовчан Павло",
  "name": "ПО ЛЬОДУ (За мотивами народної пісні)",
  "link": "/metrs_poem.php?poem=17703",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>ПО ЛЬОДУ (За мотивами народної пісні)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПо &nbsp;льоду, &nbsp;по &nbsp;льоду &nbsp;<br>\nсвою &nbsp;долю &nbsp;поведу. &nbsp;<br>\nДоле &nbsp;моя &nbsp;швидкоткана, &nbsp;<br>\nпід &nbsp;тобою &nbsp;крига &nbsp;тане… &nbsp;<br>\nЖовта &nbsp;тріщина &nbsp;біжить, &nbsp;<br>\nщоб &nbsp;заткати &nbsp;білу &nbsp;нить. &nbsp;<br>\nЛуб’янії &nbsp;личаки &nbsp;<br>\nковзають &nbsp;уздовж &nbsp;ріки. &nbsp;<br>\nПерейду, &nbsp;переведу &nbsp;<br>\nсвою &nbsp;долю &nbsp;молоду. &nbsp;<br>\nБо &nbsp;на &nbsp;тому &nbsp;боці, &nbsp;доле, &nbsp;<br>\nполотняне &nbsp;тчеться &nbsp;поле, &nbsp;<br>\nтчеться &nbsp;поле &nbsp;полотняне &nbsp;— &nbsp;<br>\nще &nbsp;й &nbsp;волошка &nbsp;вишивана… &nbsp;<br>\nТа &nbsp;нагострений &nbsp;струмок &nbsp;<br>\nтне &nbsp;підошви &nbsp;що &nbsp;не &nbsp;крок… &nbsp;<br>\nОбізвалась &nbsp;доля &nbsp;тихо: &nbsp;<br>\n— &nbsp;Не &nbsp;напитуй &nbsp;собі &nbsp;лиха. &nbsp;— &nbsp;<br>\nТо &nbsp;ж &nbsp;воно, &nbsp;як &nbsp;тінь &nbsp;слідком, &nbsp;<br>\nходить-ковзає &nbsp;льодком… &nbsp;<br>\n— &nbsp;Лихо, &nbsp;лишенько &nbsp;моє, &nbsp;<br>\nтнеш &nbsp;підошви &nbsp;ручаєм &nbsp;<br>\nі &nbsp;викошуєш &nbsp;льодок &nbsp;<br>\nіз-під &nbsp;мене &nbsp;що &nbsp;не &nbsp;крок. &nbsp;— &nbsp;<br>\nДоле, &nbsp;доленько, &nbsp;талан, &nbsp;<br>\nтчеться &nbsp;спереду &nbsp;туман, &nbsp;<br>\nгостра &nbsp;тріщина &nbsp;співає &nbsp;— &nbsp;<br>\nпереймає, &nbsp;переймає… &nbsp;<br>\nПоведу-поведу &nbsp;<br>\nсвоє &nbsp;лишенько-біду… &nbsp;<br>\nЧи &nbsp;недолею &nbsp;ти &nbsp;стала, &nbsp;<br>\nчи &nbsp;ти, &nbsp;доленько, &nbsp;пристала… &nbsp;<br>\nНа &nbsp;льоду, &nbsp;на &nbsp;льоду, &nbsp;<br>\nпідковзнувшись, &nbsp;упаду &nbsp;<br>\nі &nbsp;скажу &nbsp;тобі, &nbsp;недоле: &nbsp;<br>\nне &nbsp;тримай &nbsp;мене &nbsp;за &nbsp;поли, &nbsp;<br>\nбо &nbsp;душа &nbsp;моя &nbsp;давно &nbsp;<br>\nтче &nbsp;по &nbsp;той &nbsp;бік &nbsp;полотно. &nbsp;<br>\n<br>\n\n\n\n<br><br>\n"
}