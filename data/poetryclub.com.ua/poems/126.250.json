{
  "author": "Костенко Ліна",
  "name": "СУВИД",
  "link": "metrs_poem.php?poem=15972",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>СУВИД</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМи &nbsp;завжди &nbsp;проїжджаєм &nbsp;це &nbsp;село.<br>\nІм'я &nbsp;у &nbsp;нього &nbsp;праслов'янське &nbsp;- &nbsp;Сувид.<br>\nТут &nbsp;навіть &nbsp;хмари &nbsp;особливо &nbsp;сунуть &nbsp;-<br>\nсутемна &nbsp;синь &nbsp;на &nbsp;бронзове &nbsp;чоло.<br>\n<br>\nІ &nbsp;хоч &nbsp;Стрибог &nbsp;на &nbsp;поїзд &nbsp;пересів,<br>\nі &nbsp;вже &nbsp;дахи &nbsp;струсились &nbsp;од &nbsp;соломи, &nbsp;-<br>\nтут, &nbsp;за &nbsp;щитом &nbsp;смарагдових &nbsp;лісів,<br>\nмоїх &nbsp;жар-птиць &nbsp;блакитні &nbsp;космодроми.<br>\n<br>\nЯ &nbsp;забуваю &nbsp;сумніви &nbsp;і &nbsp;сум.<br>\nЯ &nbsp;воду &nbsp;п'ю &nbsp;у &nbsp;Сувиді &nbsp;з &nbsp;криниці.<br>\nВ &nbsp;країні &nbsp;сосен, &nbsp;сувидських &nbsp;красунь,<br>\nзі &nbsp;мною &nbsp;грають &nbsp;в &nbsp;піжмурки &nbsp;суниці.<br>\n<br>\nТут &nbsp;Сувид &nbsp;скрізь. &nbsp;Він &nbsp;ходить &nbsp;по &nbsp;росі.<br>\nУчора &nbsp;він &nbsp;прокинувся &nbsp;сосною.<br>\nТо &nbsp;коней &nbsp;напуває &nbsp;у &nbsp;Десні,<br>\nа &nbsp;то &nbsp;як &nbsp;грім &nbsp;гуркоче &nbsp;за &nbsp;Десною.<br>\n<br>\nІ &nbsp;хто &nbsp;він &nbsp;- &nbsp;Сувид? &nbsp;Може, &nbsp;бог &nbsp;лісів,<br>\nщо &nbsp;десь &nbsp;пішов &nbsp;у &nbsp;нетрі &nbsp;й &nbsp;буреломи?<br>\nВін, &nbsp;може, &nbsp;чує &nbsp;луни &nbsp;голосів<br>\nі &nbsp;хоче &nbsp;теж &nbsp;вгадати &nbsp;собі, &nbsp;хто &nbsp;ми?<br>\n<br>\nСпасибі &nbsp;вам, &nbsp;двори &nbsp;і &nbsp;явори,<br>\nщо &nbsp;ви &nbsp;лице &nbsp;дали &nbsp;його &nbsp;розгледіть &nbsp;-<br>\nу &nbsp;тиші &nbsp;вод, &nbsp;у &nbsp;борознах &nbsp;кори,<br>\nу &nbsp;хмарі, &nbsp;що &nbsp;як &nbsp;профіль &nbsp;і &nbsp;як &nbsp;лебідь.<br>\n<br>\nЗдригнувся &nbsp;лось. &nbsp;Регоче &nbsp;браконьєр.<br>\n- &nbsp;Який &nbsp;там &nbsp;Сувид? &nbsp;- &nbsp;каже. &nbsp;- &nbsp;Все &nbsp;нормально.<br>\nВін &nbsp;міф. &nbsp;Він &nbsp;мох. &nbsp;Він &nbsp;сутінь &nbsp;цих &nbsp;озер.<br>\nЙого &nbsp;ніде &nbsp;на &nbsp;світі &nbsp;вже &nbsp;немає.<br>\n<br>\nНеправда, &nbsp;є! &nbsp;Бо &nbsp;хто &nbsp;у &nbsp;небесах<br>\nна &nbsp;дощ &nbsp;поверне &nbsp;місяця &nbsp;рогами?<br>\nХто &nbsp;після &nbsp;тебе &nbsp;пройде &nbsp;по &nbsp;лісах,<br>\nвогонь &nbsp;притопче &nbsp;босими &nbsp;ногами?<br>\n<br>\nНе &nbsp;можна &nbsp;бути, &nbsp;щоб &nbsp;його &nbsp;- &nbsp;ніде.<br>\nБез &nbsp;нього &nbsp;людям &nbsp;суєта &nbsp;і &nbsp;сумно.<br>\nІ &nbsp;я &nbsp;гукаю: &nbsp;- &nbsp;Су-ви-де!.. &nbsp;- &nbsp;ви &nbsp;де?<br>\n- &nbsp;Ви &nbsp;де?.. &nbsp;Ви &nbsp;де?.. &nbsp;- &nbsp;відгукується &nbsp;Сувид.\n\n\n<br><br>\n"
}