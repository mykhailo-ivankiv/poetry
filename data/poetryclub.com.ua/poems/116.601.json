{
  "author": "Бабій Степан",
  "name": "ЯМА",
  "link": "metrs_poem.php?poem=15108",
  "html": "\n<h4></h4>\n\n<a href=\"/metrs.php?id=259&amp;type=tvorch\" class=\"redhr1\">Творчість</a> |\n<a href=\"/metrs.php?id=259&amp;type=biogr\" class=\"redhr1\">Біографія</a> |\n<a href=\"/metrs.php?id=259&amp;type=critiques\" class=\"redhr1\">Критика</a>\n\n<h4>ЯМА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nКопають &nbsp;яму... &nbsp;Завше &nbsp;так &nbsp;було.<br>\nМоє &nbsp;мале &nbsp;на &nbsp;пагорбах &nbsp;село &nbsp;-<br>\nДе &nbsp;блискотять &nbsp;глибокі &nbsp;криниці &nbsp;-<br>\nЯк &nbsp;рушники, &nbsp;стежок &nbsp;людських &nbsp;кінці<br>\nВпускало &nbsp;в &nbsp;яму. &nbsp;Чулось &nbsp;на &nbsp;горі,<br>\nЯк &nbsp;груди &nbsp;лунко &nbsp;падають &nbsp;на &nbsp;гріб...<br>\nЗемля &nbsp;тим &nbsp;пухом, &nbsp;роду &nbsp;мого &nbsp;прах,<br>\nТа &nbsp;звідтіля &nbsp;він &nbsp;- &nbsp;мій &nbsp;найперший &nbsp;страх.<br>\n<br>\nМій &nbsp;страх &nbsp;за &nbsp;рід, &nbsp;за &nbsp;брата, &nbsp;за &nbsp;народ,<br>\nКому &nbsp;землею &nbsp;забивали &nbsp;рот,<br>\nКому &nbsp;копали &nbsp;ями &nbsp;кожен &nbsp;раз<br>\nЯк &nbsp;зводився &nbsp;проти &nbsp;знущань, &nbsp;образ.<br>\n<br>\n...Копав &nbsp;рови &nbsp;студентський &nbsp;будзагін<br>\nНеподалік &nbsp;високих &nbsp;сірих &nbsp;стін,<br>\nІ &nbsp;докопались... &nbsp;Наче &nbsp;в &nbsp;штабелі,<br>\nЛюдські &nbsp;останки &nbsp;складені &nbsp;в &nbsp;землі.<br>\n<br>\nТо &nbsp; &nbsp;сталінський, &nbsp;то &nbsp;беріївський &nbsp;меч<br>\nУпав &nbsp;на &nbsp;них &nbsp;в &nbsp;дні &nbsp;відступів, &nbsp;як &nbsp;втеч,<br>\nІ &nbsp;віру &nbsp;він &nbsp;потрощив, &nbsp;обагрив,<br>\nІ &nbsp;наші &nbsp;синьо-жовті &nbsp;прапори...<br>\n<br>\nГула &nbsp;війна. &nbsp;На &nbsp;ямі &nbsp;- &nbsp;яма &nbsp;скрізь,<br>\nІ &nbsp;жити &nbsp;хочеш &nbsp;- &nbsp;теж &nbsp;у &nbsp;яму &nbsp;лізь.<br>\nНе &nbsp;раз &nbsp;і &nbsp;ми &nbsp;ховались &nbsp;в &nbsp;ній &nbsp;малі &nbsp;-<br>\nВід &nbsp;бомби &nbsp;вирва &nbsp;зяяла &nbsp;в &nbsp;землі.<br>\n<br>\n...Та &nbsp;яма &nbsp;вічна. &nbsp;В &nbsp;ній &nbsp;немає &nbsp;дна<br>\nІ &nbsp;чорний &nbsp;спогад &nbsp;з &nbsp;неї &nbsp;вирина:<br>\nП'ють &nbsp;м'ясники &nbsp;в &nbsp;ній &nbsp;з &nbsp;кварт &nbsp;гарячу &nbsp;кров,<br>\nПосміюючись &nbsp;з &nbsp;мене &nbsp;- &nbsp;будь &nbsp;здоров!<br>\nП'яніють &nbsp;від &nbsp;зчорнілого &nbsp;вина,<br>\nНа &nbsp;кожному &nbsp;- &nbsp;вина... &nbsp;вина... &nbsp;вина!<br>\n\"Нас &nbsp;не &nbsp;проймеш &nbsp;- &nbsp;суди &nbsp;чи &nbsp;не &nbsp;суди,<br>\nВам, &nbsp;праведним, &nbsp;дорога &nbsp;теж &nbsp;сюди.<br>\nТо &nbsp;- &nbsp;істина: &nbsp;стоїть &nbsp;на &nbsp;тому &nbsp;світ,<br>\nОгляньсь &nbsp;довкола, &nbsp;в &nbsp;далину, &nbsp;піїт, &nbsp;-<br>\nСкрізь &nbsp;боротьби &nbsp;і &nbsp;всюди &nbsp;хлище &nbsp;кров,<br>\nА &nbsp;ти &nbsp;собі &nbsp;катуйся &nbsp;- &nbsp;будь &nbsp;здоров!<br>\nЩе &nbsp;не &nbsp;такі &nbsp;вставали &nbsp;бунтарі<br>\nІ &nbsp;кликали &nbsp;до &nbsp;чистої &nbsp;зорі,<br>\nІ &nbsp;їх, &nbsp;сердешних, &nbsp;- &nbsp;те &nbsp;собі &nbsp;затям &nbsp;-<br>\nЇх &nbsp;вчасно &nbsp;всіх &nbsp;спроваджено &nbsp;до &nbsp;ям.<br>\nБо &nbsp;справедливість &nbsp;- &nbsp;історичний &nbsp;хліб,<br>\nА &nbsp;де &nbsp;живі &nbsp;- &nbsp;там &nbsp;торжествує &nbsp;зло...\"<br>\n<br>\nКопали &nbsp;яму, &nbsp;думали &nbsp;- &nbsp;на &nbsp;гріб,<br>\nА &nbsp;в &nbsp;ній &nbsp;живе &nbsp;забило &nbsp;джерело!<br>\n<br>\nІ &nbsp;вірим, &nbsp;і &nbsp;не &nbsp;віримо: &nbsp;невже<br>\nЗ &nbsp;цієї &nbsp;миті &nbsp;не &nbsp;підстереже<br>\nЛиха &nbsp;година &nbsp;доброї &nbsp;мети<br>\nІ &nbsp;вже &nbsp;не &nbsp;підкопаються &nbsp;кроти<br>\nЗ &nbsp;холодної &nbsp;німої &nbsp;глибини,<br>\nВід &nbsp;тої &nbsp;непростимої &nbsp;вини,<br>\nДе &nbsp;чорні &nbsp;ями &nbsp;незакритих &nbsp;ран<br>\nЗемля &nbsp;бинтує &nbsp;в &nbsp;ранішній &nbsp;туман.<br>\n<br>\nХто &nbsp;каже: &nbsp;є... &nbsp;Хто &nbsp;каже, &nbsp;що &nbsp;нема.<br>\nТам &nbsp;де &nbsp;стояла &nbsp;не &nbsp;одна &nbsp;тюрма,<br>\nТам, &nbsp;де &nbsp;дроти, &nbsp;чагар &nbsp;чи &nbsp;будяки,<br>\nЛежать &nbsp;в &nbsp;землі &nbsp;забуті &nbsp;кістяки.<br>\n<br>\nЩо &nbsp;б &nbsp;ти &nbsp;не &nbsp;думав, &nbsp;що &nbsp;б &nbsp;ти &nbsp;не &nbsp;робив,<br>\nЯк &nbsp;не &nbsp;ховався &nbsp;б &nbsp;в &nbsp;скопище &nbsp;юрби,<br>\nЯк &nbsp;не &nbsp;вдавав &nbsp;би, &nbsp;що &nbsp;її &nbsp;нема &nbsp;-<br>\nВона &nbsp;на &nbsp;тебе &nbsp;дивиться &nbsp;німа.<br>\n<br>\nВона &nbsp;тобі &nbsp;спокою &nbsp;не &nbsp;дає,<br>\nНеначе &nbsp;ходиш &nbsp;над &nbsp;її &nbsp;краєм.<br>\nПиши, &nbsp;балакай &nbsp;чи &nbsp;бунтуйсь &nbsp;вночі,<br>\nА &nbsp;десь &nbsp;чекають &nbsp;давні &nbsp;копачі.<br>\n<br>\nХолодні, &nbsp;мовчазливо &nbsp;ділові,<br>\nЯк &nbsp;тіні &nbsp;- &nbsp;поруч, &nbsp;тільки &nbsp;що &nbsp;живі.<br>\nІ &nbsp;поки &nbsp;десь &nbsp;збирається &nbsp;досьє &nbsp;-<br>\nВони &nbsp;чекають &nbsp;мовчки &nbsp;на &nbsp;своє.<br>\n<br>\nО &nbsp;світку &nbsp;білий, &nbsp;ти &nbsp;зійшов &nbsp;на &nbsp;грань,<br>\nТи &nbsp;злом &nbsp;останню &nbsp;віру &nbsp;не &nbsp;порань,<br>\nНе &nbsp;підрубай &nbsp;останню &nbsp;із &nbsp;надій,<br>\nЇї, &nbsp;мов &nbsp;квітку, &nbsp;бережно &nbsp;лелій.<br>\nНе &nbsp;вирви &nbsp;дерну &nbsp;на &nbsp;краю &nbsp;з-під &nbsp;ніг &nbsp;-<br>\nХай &nbsp;вкриє &nbsp;рани &nbsp;молодій &nbsp;моріг...<br>\nТи &nbsp;стільки &nbsp;зміг, &nbsp;ти &nbsp;стільки &nbsp;переміг!..<br><br><em>Ніч на 25.02.1988 р.</em>\n\n\n<br><br>\n"
}