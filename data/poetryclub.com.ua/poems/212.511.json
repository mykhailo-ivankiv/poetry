{
  "author": "Славутич Яр (Жученко Григорій)",
  "name": "11. РЕЙДИ УПА",
  "link": "/metrs_poem.php?poem=7258",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>11. РЕЙДИ УПА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n501<br>\nНадхненний &nbsp;дню &nbsp;повернення &nbsp;і &nbsp;стріч!<br>\nСувора &nbsp;поро &nbsp;запального &nbsp;гніву!<br>\nІ &nbsp;Запорозька, &nbsp;і &nbsp;Карпатська &nbsp;Січ<br>\nВоскресли &nbsp;з &nbsp;мертвих &nbsp;у &nbsp;добу &nbsp;мінливу.<br>\nСонця &nbsp;пожеж, &nbsp;освітлюючи &nbsp;ніч,<br>\nВістять &nbsp;відомсти &nbsp;звагу &nbsp;бунтівливу.<br>\nГряде &nbsp;сподіваний &nbsp;і &nbsp;судний &nbsp;час<br>\nДежравних &nbsp;звершень &nbsp;і &nbsp;буття &nbsp;окрас.<br>\n<br>\n502<br>\nПавло &nbsp;ступає &nbsp;на &nbsp;чолі &nbsp;загону &nbsp;-<br>\nІ &nbsp;йде &nbsp;луна &nbsp;від &nbsp;владної &nbsp;стопи<br>\nДо &nbsp;Чорномор'я &nbsp;і &nbsp;дзвінкого &nbsp;Дону &nbsp;-<br>\nЧерез &nbsp;гінкі, &nbsp;пробуджені &nbsp;степи &nbsp;-<br>\nДо &nbsp;золотого &nbsp;київського &nbsp;трону.<br>\nРадій, &nbsp;народе! &nbsp;Годі, &nbsp;не &nbsp;терпи<br>\nВ &nbsp;своїй &nbsp;землі &nbsp;московської &nbsp;сваволі,<br>\nА &nbsp;добивайсь &nbsp;визвольницької &nbsp;долі!<br>\n<br>\n503<br>\nВона &nbsp;в &nbsp;минувшині &nbsp;минала &nbsp;нас,<br>\nКоли &nbsp;проходили &nbsp;полки &nbsp;Богдана;<br>\nПід &nbsp;Переяслав, &nbsp;хитра &nbsp;повсякчас,<br>\nВела &nbsp;ганьбу, &nbsp;таємна &nbsp;й &nbsp;довгождана;<br>\nВона, &nbsp;збираючи &nbsp;відпадки &nbsp;рас,<br>\nБенкетувала &nbsp;з &nbsp;ворогами, &nbsp;п'яна.<br>\nЛукава &nbsp;доле, &nbsp;кривдо &nbsp;прастара,<br>\nВіками &nbsp;проклята &nbsp;твоя &nbsp;пора!<br>\n<br>\n504<br>\nПавло &nbsp;прямує &nbsp;на &nbsp;чолі &nbsp;походу,<br>\nА &nbsp;Перетятько, &nbsp;вірний &nbsp;побратим,<br>\nВисоколетне &nbsp;прагнення &nbsp;народу,<br>\nШиряє &nbsp;смерчем, &nbsp;буряно-крутим,<br>\nПо &nbsp;всій &nbsp;країні &nbsp;- &nbsp;з &nbsp;заходу &nbsp;й &nbsp;до &nbsp;сходу.<br>\nДзвени, &nbsp;відваго, &nbsp;нездоланним &nbsp;тим,<br>\nХто &nbsp;світ &nbsp;пройшов &nbsp;у &nbsp;славній &nbsp;непокорі,<br>\nКому &nbsp;шле &nbsp;з &nbsp;півночі &nbsp;привіт &nbsp;Григорій.<br>\n<br>\n505<br>\nІ &nbsp;в &nbsp;Запоріжжя, &nbsp;чарівна, &nbsp;струнка,<br>\nВітає &nbsp;рейди &nbsp;радісна &nbsp;Людмила...<br>\nВоскрес &nbsp;подільський &nbsp;дух &nbsp;Кармалюка,<br>\nГуде &nbsp;в &nbsp;Карпатах &nbsp;Довбушева &nbsp;сила,<br>\nНародна &nbsp;мста &nbsp;Шухевича, &nbsp;палка,<br>\nУгору &nbsp;зводить &nbsp;беркутові &nbsp;крила &nbsp;-<br>\nІ &nbsp;над &nbsp;усім, &nbsp;уставши &nbsp;із &nbsp;віків, &nbsp;<br>\nПанує &nbsp;гнівний &nbsp;дух &nbsp;січовиків.<br>\n<br>\n506<br>\nО, &nbsp;зважні &nbsp;покликом, &nbsp;упівські &nbsp;рейди!<br>\nВаш &nbsp;дух &nbsp;п'янить &nbsp;євшаном, &nbsp;чербрецем,<br>\nІ &nbsp;рине, &nbsp;стукаючи &nbsp;до &nbsp;дверей, &nbsp;де<br>\nПрелютий &nbsp;ворог &nbsp;міниться &nbsp;лицем,<br>\nВід &nbsp;жаху &nbsp;білим, &nbsp;на &nbsp;подобу &nbsp;крейди.<br>\nКоли &nbsp;з &nbsp;посвятним &nbsp;стрінеться &nbsp;борцем,<br>\nТоді &nbsp;віч-на-віч, &nbsp;у &nbsp;священній &nbsp;битві,<br>\nРозбитий &nbsp;недруг &nbsp;падає &nbsp;в &nbsp;коситві.<br>\n<br>\n507<br>\nНа &nbsp;цій &nbsp;землі &nbsp;- &nbsp;відвіку &nbsp;- &nbsp;не &nbsp;було<br>\nЩе &nbsp;так &nbsp;звитяжно, &nbsp;з'єднано &nbsp;в &nbsp;народі.<br>\nУсі &nbsp;краї, &nbsp;переборовши &nbsp;зло,<br>\nВ &nbsp;однім &nbsp;- &nbsp;могутнім &nbsp;- &nbsp;стали &nbsp;хороводі.<br>\nІ &nbsp;так, &nbsp;соборности &nbsp;прийнявши &nbsp;тло,<br>\nУ &nbsp;непохитному &nbsp;йдучи &nbsp;поході,<br>\nПрямує &nbsp;ввесь &nbsp;об'єднаний &nbsp;нарід<br>\nПід &nbsp;віщим &nbsp;стягом &nbsp;добрости &nbsp;свобід.<br>\n<br>\n508<br>\nПо &nbsp;всіх &nbsp;краях &nbsp;шахтарського &nbsp;Донбасу,<br>\nПо &nbsp;Слобожанщини &nbsp;гінких &nbsp;краях,<br>\nСтаницях &nbsp;Дону, &nbsp;піднятих &nbsp;завчасу,<br>\nКубанських &nbsp;селах &nbsp;- &nbsp;пролягає &nbsp;шлях,<br>\nЯким, &nbsp;вітаючи &nbsp;доби &nbsp;екстазу,<br>\nІдуть &nbsp;хоробрі &nbsp;воїни, &nbsp;в &nbsp;боях<br>\nПеремагаючи &nbsp;ворожі &nbsp;лави,<br>\nЩо &nbsp;слід &nbsp;лишають &nbsp;лютий &nbsp;і &nbsp;кривавий.<br>\n<br>\n509<br>\nВизвольна &nbsp;доле, &nbsp;входь &nbsp;і &nbsp;не &nbsp;минай<br>\nЦей, &nbsp;за &nbsp;гетьманства &nbsp;гноблений &nbsp;ляхами,<br>\nВолинсько-галицько-лемкіський &nbsp;край,<br>\nЦей, &nbsp;під &nbsp;Москвою &nbsp;корений &nbsp;віками,<br>\nНеподоланий &nbsp;січовий &nbsp;розмай,<br>\nЩо &nbsp;тільки &nbsp;й &nbsp;снив &nbsp;щоночі &nbsp;козаками, &nbsp;-<br>\nОцей &nbsp;безмежний &nbsp;запорозький &nbsp;шир,<br>\nДе &nbsp;не &nbsp;вмирав &nbsp;ніколи &nbsp;богатир!<br>\n<br>\n510<br>\nОхлюпуйсь &nbsp;хвилями, &nbsp;ставна &nbsp;Одесо!<br>\nБерись, &nbsp;Херсоне, &nbsp;до &nbsp;міцних &nbsp;вітрил!<br>\nНапружуй, &nbsp;Керчу, &nbsp;приозівське &nbsp;плесо!<br>\nБлакитна &nbsp;Ялто, &nbsp;не &nbsp;приземлюй &nbsp;крил!<br>\nМоскви &nbsp;сваволя &nbsp;вниз, &nbsp;довготелесо,<br>\nУ &nbsp;злій &nbsp;злобі &nbsp;вганяючись &nbsp;у &nbsp;пил,<br>\nВпаде &nbsp;в &nbsp;підніжжя &nbsp;схилів &nbsp;Чатирдагу,<br>\nІ &nbsp;над &nbsp;Карпатами &nbsp;побачать &nbsp;птаху &nbsp;-<br>\n<br>\n511<br>\nЯрку &nbsp;жар-птицю, &nbsp;що &nbsp;внесе &nbsp;скарби<br>\nЗ &nbsp;камінних &nbsp;скринь, &nbsp;являючи &nbsp;назовні &nbsp;<br>\nЯсні &nbsp;клейноди, &nbsp;свідчення &nbsp;доби,<br>\nКозацькі &nbsp;стяги, &nbsp;поривання &nbsp;повні,<br>\nІ &nbsp;кораблі, &nbsp;що &nbsp;спрагнені &nbsp;плавби,<br>\nЩо &nbsp;їх &nbsp;ведуть &nbsp;брати &nbsp;єдинокровні,<br>\nПойняті &nbsp;звагою, &nbsp;в &nbsp;останній &nbsp;бій &nbsp;-<br>\nДержавно-творчий &nbsp;нації &nbsp;розвій.<br>\n<br>\n512<br>\nО &nbsp;чорноморські, &nbsp;знані &nbsp;кораблями,<br>\nМорцями &nbsp;знадні, &nbsp;звільнені &nbsp;порти!<br>\nВ &nbsp;боях &nbsp;розгромлені, &nbsp;бредуть &nbsp;шляхами,<br>\nТікають &nbsp;зайди &nbsp;- &nbsp;як &nbsp;худі &nbsp;хорти.<br>\nДзвінкого &nbsp;славня &nbsp;повнозвучні &nbsp;гами,<br>\nЩо &nbsp;б'ються &nbsp;в &nbsp;троси &nbsp;й &nbsp;ковані &nbsp;борти,<br>\nГучать &nbsp;навкруг &nbsp;землею &nbsp;і &nbsp;водою<br>\nІ &nbsp;в &nbsp;серце &nbsp;входять &nbsp;хвилею &nbsp;крутою.<br>\n<br>\n513<br>\nПо &nbsp;всій &nbsp;Республіці &nbsp;стонадцять &nbsp;рік<br>\nНесуть, &nbsp;як &nbsp;повінь &nbsp;до &nbsp;ясного &nbsp;моря,<br>\nКличі &nbsp;свободи &nbsp;- &nbsp;життєдайний &nbsp;лік<br>\nСупроти &nbsp;вічного &nbsp;в &nbsp;країні &nbsp;горя.<br>\nБурхайте, &nbsp;води! &nbsp;Кидайте &nbsp;калік,<br>\nЯким &nbsp;цей &nbsp;світ &nbsp;- &nbsp;лише &nbsp;мала &nbsp;коморя,<br>\nГойдайте &nbsp;хвилями &nbsp;відважних &nbsp;тих,<br>\nКому &nbsp;визвольний &nbsp;поклик &nbsp;не &nbsp;затих.<br>\n<br>\n514<br>\nПлаї &nbsp;карпатські, &nbsp;повз &nbsp;урвисті &nbsp;схили<br>\nВедіть &nbsp;над &nbsp;прірвами &nbsp;рої &nbsp;стрільців;<br>\nПо &nbsp;верховинах, &nbsp;де &nbsp;орли &nbsp;сурмили,<br>\nГучав &nbsp;трембіти &nbsp;і &nbsp;флояри &nbsp;спів,<br>\nСумному &nbsp;серцю &nbsp;споконвіку &nbsp;милий,<br>\nПерепроваджуйте &nbsp;палких &nbsp;гінців,<br>\nЩо &nbsp;всім &nbsp;краям &nbsp;нечулої &nbsp;Европи<br>\nВістять &nbsp;про &nbsp;подвигу &nbsp;визвольної &nbsp;тропи.<br>\n<br>\n515<br>\nПавло &nbsp;на &nbsp;чаті, &nbsp;спереду &nbsp;полків,<br>\nВітає &nbsp;рій &nbsp;Чернигівської &nbsp;Січі...<br>\nО &nbsp;ждана &nbsp;зустріче! &nbsp;Споконвіків<br>\nТи &nbsp;ще &nbsp;не &nbsp;бачила &nbsp;такої &nbsp;стрічі.<br>\nКолишні &nbsp;друзі, &nbsp;гості &nbsp;терників,<br>\nПовстанці &nbsp;з &nbsp;голоду, &nbsp;що &nbsp;мерли &nbsp;тричі,<br>\nІдуть &nbsp;в &nbsp;обійми &nbsp;по &nbsp;своїх &nbsp;степах,<br>\nДе &nbsp;кожен &nbsp;кущ &nbsp;паланкою &nbsp;пропах.<br>\n<br>\n516<br>\nСтоїть &nbsp;струнка &nbsp;Людмила &nbsp;коло &nbsp;Гриця &nbsp;-<br>\nНе &nbsp;впізнає &nbsp;надхненного &nbsp;Павла...<br>\nА &nbsp;перед &nbsp;ними &nbsp;в &nbsp;сонці &nbsp;золотиться<br>\nБезмежна &nbsp;даль, &nbsp;що &nbsp;з &nbsp;обрію &nbsp;сплила...<br>\n\"Так &nbsp;от &nbsp;яка-то &nbsp;злинула &nbsp;жар-птиця!\" &nbsp;-<br>\nПавло &nbsp;жартує. &nbsp;Радість &nbsp;немала<br>\nБуйнисто &nbsp;хвилями &nbsp;сповняє &nbsp;груди,<br>\nПередаєтсья &nbsp;на &nbsp;ставні &nbsp;споруди.<br>\n<br>\n517<br>\nА &nbsp;люд &nbsp;іде, &nbsp;радіючи: &nbsp;\"Свої!<br>\nЖовто-блакитні &nbsp;козаків &nbsp;загони<br>\nПеребирають &nbsp;батьківські &nbsp;краї.<br>\nУтік &nbsp;за &nbsp;Волгу &nbsp;супостат &nbsp;червоний,<br>\nТа &nbsp;ще &nbsp;стоять &nbsp;брунатні &nbsp;палії,<br>\nНа &nbsp;схід &nbsp;валують &nbsp;їх &nbsp;важкі &nbsp;колони...<br>\nЯк &nbsp;треба &nbsp;зброї &nbsp;- &nbsp;вдаримо &nbsp;по &nbsp;них<br>\nІ &nbsp;автоматів &nbsp;наберем &nbsp;нових\".<br>\n<br>\n518<br>\nПавло, &nbsp;Григорій... &nbsp;І &nbsp;рече &nbsp;Людмила:<br>\n\"Згадаймо &nbsp;й &nbsp;тих... &nbsp;Максима &nbsp;спом'янім!<br>\nЧи &nbsp;знає &nbsp;братство, &nbsp;де &nbsp;його &nbsp;могила?<br>\nЯка-то &nbsp;пам'ять &nbsp;збереглась &nbsp;по &nbsp;нім?\"<br>\nЗа &nbsp;мить &nbsp;і &nbsp;вирок &nbsp;добрий &nbsp;завершила:<br>\n\"На &nbsp;шану &nbsp;воїна, &nbsp;в &nbsp;полку &nbsp;оцім<br>\nНазвімо &nbsp;сотню &nbsp;іменем &nbsp;Максима,<br>\nЩоб &nbsp;нас &nbsp;кріпила &nbsp;згага &nbsp;невгасима\".<br>\n<br>\n519<br>\n\"А &nbsp;щоб &nbsp;належну &nbsp;славу &nbsp;мав &nbsp;Максим, &nbsp;-<br>\nДодав &nbsp;Павло, &nbsp;- &nbsp;удармо &nbsp;на &nbsp;світанні<br>\nВ &nbsp;німецьку &nbsp;валку, &nbsp;за &nbsp;мостом &nbsp;хистким,<br>\nКоли &nbsp;минатимуть &nbsp;вози &nbsp;останні...<br>\nПатронів &nbsp;треба... &nbsp;Подвигом &nbsp;ясним<br>\nНайкращій &nbsp;сотні &nbsp;у &nbsp;найкращім &nbsp;стані<br>\nНехай &nbsp;послужить &nbsp;наш &nbsp;новий &nbsp;патрон<br>\nСеред &nbsp;німецьких &nbsp;тилових &nbsp;колон\".<br>\n<br>\n520<br>\nНаказ &nbsp;- &nbsp;і &nbsp;звершено! &nbsp;Два &nbsp;мотоцикли<br>\nУже &nbsp;дзижчать &nbsp;новим &nbsp;господарям.<br>\nА &nbsp;полонені &nbsp;чолами &nbsp;поникли,<br>\nТа &nbsp;їх &nbsp;повстанці &nbsp;не &nbsp;ведуть &nbsp;до &nbsp;ям.<br>\nДарує &nbsp;знову &nbsp;по &nbsp;яйцеві, &nbsp;звиклий<br>\nДо &nbsp;справ &nbsp;гостинних, &nbsp;Перетятько &nbsp;сам;<br>\nЗабравши &nbsp;зброю, &nbsp;німаків, &nbsp;як &nbsp;вівців,<br>\nПускає &nbsp;гнатися &nbsp;до &nbsp;гітлерівців.<br>\n<br>\n521<br>\n\"З &nbsp;такого &nbsp;дива &nbsp;б &nbsp;і &nbsp;Максим &nbsp;радів! &nbsp;-<br>\nСміється &nbsp;в &nbsp;захваті &nbsp;меткий &nbsp;Григорій, &nbsp;-<br>\nАле &nbsp;куди &nbsp;спровадиш &nbsp;ти &nbsp;катів<br>\nБрунатно-штивних?\" &nbsp;\"Прямо &nbsp;до &nbsp;коморі<br>\nНа &nbsp;шнур &nbsp;міцний, &nbsp;у &nbsp;петлі &nbsp;й &nbsp;поготів!\" &nbsp;-<br>\nСтвердив, &nbsp;розкривши &nbsp;очі &nbsp;яснозорі,<br>\nНародний &nbsp;месник, &nbsp;вибраний &nbsp;суддя,<br>\nКого &nbsp;не &nbsp;зм'якшують &nbsp;і &nbsp;каяття.<br>\n<br>\n522<br>\nСувора &nbsp;каро &nbsp;чорної &nbsp;кориди!<br>\nНа &nbsp;серця &nbsp;дні &nbsp;жорстокости &nbsp;яса,<br>\nЯк &nbsp;той &nbsp;вулкан, &nbsp;могутній, &nbsp;вогневидий,<br>\nНуртує &nbsp;- &nbsp;вибухне &nbsp;і &nbsp;не &nbsp;згаса,<br>\nДопоки &nbsp;гніву &nbsp;й &nbsp;ніжности &nbsp;провиди<br>\nСпадуть &nbsp;на &nbsp;ворога. &nbsp;Тоді &nbsp;коса<br>\nВідомсти &nbsp;лютої &nbsp;нацистів &nbsp;косить,<br>\nПрощення &nbsp;простим &nbsp;рядовим &nbsp;приносить.<br>\n<br>\n523<br>\nНародний &nbsp;местнику! &nbsp;Ти &nbsp;вбивчу &nbsp;смерть<br>\nНесеш &nbsp;убивцям, &nbsp;добрий &nbsp;Перетятьку,<br>\nАле &nbsp;й &nbsp;малого &nbsp;(половину? &nbsp;чверть?)<br>\nРядовикам &nbsp;же &nbsp;додаєш &nbsp;достатку.<br>\nНевже &nbsp;тому &nbsp;воєнна &nbsp;коловерть<br>\nТвою &nbsp;дідизну, &nbsp;вутлу &nbsp;Тернуватку,<br>\nВід &nbsp;зла &nbsp;й &nbsp;заглади &nbsp;красно &nbsp;зберегла,<br>\nНе &nbsp;зруйшувавши &nbsp;ні &nbsp;верхів, &nbsp;ні &nbsp;тла?<br>\n<br>\n524<br>\nА &nbsp;двійко &nbsp;діток &nbsp;і &nbsp;твоя &nbsp;дружина<br>\nТаки &nbsp;діждалися &nbsp;в &nbsp;журбі &nbsp;тебе.<br>\nЦвіла &nbsp;в &nbsp;яру &nbsp;оманлива &nbsp;шипшина,<br>\nЯсніло &nbsp;в &nbsp;сонці &nbsp;небо &nbsp;голубе,<br>\nНа &nbsp;фронт &nbsp;і &nbsp;з &nbsp;фронту &nbsp;кидалась &nbsp;машина,<br>\nІ &nbsp;смерть &nbsp;ішла, &nbsp;що &nbsp;заступом &nbsp;гребе,<br>\nА &nbsp;рідну &nbsp;хату &nbsp;обминало &nbsp;лихо.<br>\nТакий &nbsp;знайшов &nbsp;у &nbsp;двір &nbsp;Гаврило &nbsp;тихо.<br>\n<br>\n525<br>\nО, &nbsp;скільки &nbsp;гомону &nbsp;тоді &nbsp;було!<br>\nНа &nbsp;буйне &nbsp;свято &nbsp;зустрічі &nbsp;дзвінкої<br>\nЗійшлось &nbsp;до &nbsp;хати &nbsp;все &nbsp;мале &nbsp;село.<br>\nІ &nbsp;чорнобривці, &nbsp;й &nbsp;рожі, &nbsp;і &nbsp;левкої<br>\nСкрашали &nbsp;кут &nbsp;- &nbsp;не &nbsp;хмурилось &nbsp;чоло,<br>\nСіяли &nbsp;очі &nbsp;з &nbsp;новини &nbsp;такої.<br>\nДочка &nbsp;гнучлива &nbsp;і &nbsp;рославий &nbsp;син<br>\nЧуттям &nbsp;підносились &nbsp;до &nbsp;верховин.<br>\n<br>\n526<br>\nУже &nbsp;не &nbsp;сам, &nbsp;а &nbsp;з &nbsp;міцнотілим &nbsp;сином,<br>\nШирокогрудим &nbsp;дужим &nbsp;юнаком,<br>\nПішов &nbsp;Гаврило, &nbsp;за &nbsp;кличем &nbsp;орлиним,<br>\nЗ &nbsp;усім &nbsp;визвольницьким, &nbsp;новим &nbsp;полком.<br>\nКазав &nbsp;Павло: &nbsp;\"Не &nbsp;раз &nbsp;іще &nbsp;полинем<br>\nУ &nbsp;бій, &nbsp;вітчизні &nbsp;віддані &nbsp;цілком, &nbsp;-<br>\nІ &nbsp;на &nbsp;поруки &nbsp;подвигам &nbsp;і &nbsp;зброї<br>\nВідвагу &nbsp;в &nbsp;битвах &nbsp;покладуть &nbsp;героїв\".<br>\n<br>\n527<br>\nПавло &nbsp;на &nbsp;чаті, &nbsp;спереду &nbsp;полків,<br>\nГойдає &nbsp;в &nbsp;душах &nbsp;буйні &nbsp;вогневиці;<br>\nПоміж &nbsp;холмських, &nbsp;кобринських &nbsp;вірлюків,<br>\nЩо &nbsp;крешуть &nbsp;іскрами &nbsp;важкої &nbsp;криці,<br>\nЛунають &nbsp;поклики &nbsp;волиняків,<br>\nНеначе &nbsp;Довбуша &nbsp;чи &nbsp;Кобилиці.<br>\nІ &nbsp;клекотять &nbsp;наснагою &nbsp;борця<br>\nЛункі &nbsp;накази &nbsp;Бульби-Боровця.<br>\n<br>\n528<br>\nПавло, &nbsp;розквітлий &nbsp;на &nbsp;чолі &nbsp;походу,<br>\nСтрічає &nbsp;сотню &nbsp;Позичанюка;<br>\nКарпатське &nbsp;сяйво, &nbsp;вставши &nbsp;з &nbsp;небозводу,<br>\nВеде &nbsp;війська &nbsp;полковника &nbsp;Дацька;<br>\nВгорі &nbsp;колує, &nbsp;на &nbsp;розмай &nbsp;народу,<br>\nБеркутська &nbsp;слава &nbsp;Клима &nbsp;й &nbsp;Коржака,<br>\nІ &nbsp;скрізь &nbsp;радіє &nbsp;кожна &nbsp;деревинка,<br>\nДе &nbsp;йде &nbsp;з &nbsp;упівцями &nbsp;Тарас &nbsp;Чупринка.<br>\n<br>\n529<br>\nСамопосвятні, &nbsp;славні &nbsp;вояки,<br>\nБорці &nbsp;УПА, &nbsp;що &nbsp;віддано &nbsp;повстали<br>\nНа &nbsp;зливу &nbsp;зла &nbsp;з &nbsp;московської &nbsp;руки,<br>\nБерлінських &nbsp;гвалтів, &nbsp;польської &nbsp;потали,<br>\nВи &nbsp;вічний &nbsp;дух, &nbsp;нестримний &nbsp;і &nbsp;рвачкий,<br>\nЗ &nbsp;глухих &nbsp;льохів &nbsp;на &nbsp;волю &nbsp;повертали,<br>\nІ &nbsp;гартували &nbsp;для &nbsp;хитливих &nbsp;мас<br>\nВояцьку &nbsp;звагу &nbsp;й &nbsp;силу &nbsp;повсякчас.<br>\n<br>\n530<br>\nО &nbsp;вояки &nbsp;Чернигівської &nbsp;Січі,<br>\nПівнічна &nbsp;ланко &nbsp;дужої &nbsp;УПА!<br>\nПаланки &nbsp;ваші, &nbsp;сотні &nbsp;войовничі,<br>\nВітала &nbsp;цвітом &nbsp;не &nbsp;одна &nbsp;тропа.<br>\nМосковські &nbsp;смерті &nbsp;дивлячись &nbsp;у &nbsp;вічі,<br>\nДудніла &nbsp;ваша &nbsp;рейдова &nbsp;стопа.<br>\nПо &nbsp;всій &nbsp;країні &nbsp;- &nbsp;з &nbsp;заходу &nbsp;й &nbsp;до &nbsp;сходу &nbsp;-<br>\nПовстанські &nbsp;подвиги &nbsp;гули &nbsp;з &nbsp;народу.<br>\n<br>\n531<br>\nУже &nbsp;чверть &nbsp;віку &nbsp;не &nbsp;було &nbsp;боїв,<br>\nВідколи &nbsp;зникли &nbsp;прапори &nbsp;Петлюри.<br>\nТепер &nbsp;із &nbsp;дальніх &nbsp;і &nbsp;близьких &nbsp;країв<br>\nЯріє &nbsp;блискавка &nbsp;на &nbsp;день &nbsp;похмурий,<br>\nЩо &nbsp;вже &nbsp;по &nbsp;вінця &nbsp;тугою &nbsp;споїв<br>\nСерця &nbsp;і &nbsp;душі &nbsp;- &nbsp;полонив &nbsp;у &nbsp;мури.<br>\nПовстанське &nbsp;сяйво, &nbsp;зготувавши &nbsp;грім,<br>\nОновлюй &nbsp;спалахи &nbsp;на &nbsp;тлі &nbsp;старім!<br>\n<br>\n532<br>\nПавло &nbsp;прямує &nbsp;на &nbsp;чолі &nbsp;походу &nbsp;- &nbsp;<br>\nЛунає &nbsp;даль &nbsp;обаполи &nbsp;Дінця.<br>\nІ &nbsp;до &nbsp;Озова &nbsp;з-над &nbsp;гірського &nbsp;сходу,<br>\nЗ-понад &nbsp;живого &nbsp;в &nbsp;горах &nbsp;джерельця,<br>\nНесе &nbsp;Кубань &nbsp;снажну &nbsp;кавказьку &nbsp;воду,<br>\nЩоб &nbsp;напоїти &nbsp;кожного &nbsp;стрільця<br>\nНа &nbsp;цілий &nbsp;вік &nbsp;снагою &nbsp;Прометея,<br>\nЩо &nbsp;не &nbsp;здається &nbsp;в &nbsp;ланцюгах &nbsp;Кощея &nbsp;-<br>\n<br>\n533<br>\nОрла &nbsp;двоглавого. &nbsp;Він &nbsp;пазурі<br>\nВганяє &nbsp;в &nbsp;жертву &nbsp;й &nbsp;виїдає &nbsp;серце,<br>\nЖирує &nbsp;в &nbsp;учті, &nbsp;як &nbsp;Москви &nbsp;царі,<br>\nТа &nbsp;заступає &nbsp;крем'яне &nbsp;реберце &nbsp;-<br>\nІ &nbsp;дзьоб, &nbsp;хижацький &nbsp;у &nbsp;своїй &nbsp;порі,<br>\nВсього &nbsp;не &nbsp;виїсть... &nbsp;Кров'яне &nbsp;озерце<br>\nЖиття &nbsp;оновлює &nbsp;- &nbsp;і &nbsp;нароста<br>\nУ &nbsp;тілі &nbsp;сила, &nbsp;в &nbsp;серці &nbsp;повнота.<br>\n<br>\n534<br>\nПламена &nbsp;горді &nbsp;мужнього &nbsp;Кавказу!<br>\nЦе &nbsp;вас &nbsp;велично &nbsp;оспівав &nbsp;Тарас,<br>\nЩоб &nbsp;ви, &nbsp;до &nbsp;бою &nbsp;стаючи &nbsp;відразу,<br>\nЗа &nbsp;власну &nbsp;волю &nbsp;й &nbsp;правду &nbsp;повсякчас,<br>\nНемов &nbsp;старі &nbsp;володарі &nbsp;Шіразу,<br>\nТримали &nbsp;в &nbsp;захваті &nbsp;непевних &nbsp;нас.<br>\nБорітесь, &nbsp;бийтеся! &nbsp;Вам &nbsp;Бог &nbsp;поможе<br>\nСвої &nbsp;держави &nbsp;поновити &nbsp;гоже.<br>\n<br>\n535<br>\nЦе &nbsp;ви &nbsp;надхнули &nbsp;на &nbsp;священний &nbsp;бій<br>\nПосвятним &nbsp;подвигом &nbsp;борця &nbsp;Шаміля,<br>\nЩо &nbsp;- &nbsp;як &nbsp;Самсон &nbsp;у &nbsp;тузі &nbsp;голубій &nbsp;-<br>\nМосковським &nbsp;зайдам &nbsp;насправляв &nbsp;весілля.<br>\nВіками &nbsp;прийняті, &nbsp;ви &nbsp;опір &nbsp;свій<br>\nПотужно &nbsp;ширили &nbsp;на &nbsp;все &nbsp;підпілля,<br>\nТа &nbsp;не &nbsp;збулося, &nbsp;щоб &nbsp;старий &nbsp;Аллах<br>\nПоміг &nbsp;повергти &nbsp;ворога &nbsp;у &nbsp;прах.<br>\n<br>\n536<br>\nПавло &nbsp;прямує &nbsp;з &nbsp;військом &nbsp;до &nbsp;Озова,<br>\nВід &nbsp;П'ятигір'я &nbsp;до &nbsp;ставних &nbsp;станиць,<br>\nДе &nbsp;чорноморська &nbsp;далеч &nbsp;бірюзова<br>\nПеред &nbsp;Денікином &nbsp;не &nbsp;впала &nbsp;ниць:<br>\nКубанських, &nbsp;тернських &nbsp;козаків &nbsp;основа<br>\nЗмітала &nbsp;зайд &nbsp;вогнями &nbsp;блискавиць.<br>\nЖиве &nbsp;ще &nbsp;й &nbsp;досі &nbsp;пам'ять &nbsp;Рябовола<br>\nСеред &nbsp;нащадків &nbsp;дужих &nbsp;надовкола.<br>\n<br>\n537<br>\nСоборна &nbsp;сило &nbsp;предківських &nbsp;земель!<br>\nГен &nbsp;від &nbsp;Одеси &nbsp;до &nbsp;Десни &nbsp;й &nbsp;Оскола<br>\nТи &nbsp;відчувала &nbsp;з &nbsp;автоматів &nbsp;трель,<br>\nШаблями &nbsp;краяла, &nbsp;всіх &nbsp; &nbsp;зайд &nbsp;колола.<br>\nЧерпав &nbsp;цебром &nbsp;криничний &nbsp;журавель<br>\nПромити &nbsp;рани &nbsp;- &nbsp;і &nbsp;гула &nbsp;довкола,<br>\nПовита &nbsp;звагою, &nbsp;народна &nbsp;мста:<br>\nПалила &nbsp;тьму &nbsp;визвольна &nbsp;яснота.<br>\n<br>\n538<br>\nВ &nbsp;тяжкій &nbsp;жалобі &nbsp;медсестра &nbsp;Людмила:<br>\nВ &nbsp;бою &nbsp;бинтує &nbsp;рани &nbsp;воякам.<br>\nЖіноча &nbsp;ніжність &nbsp;день &nbsp;і &nbsp;ніч &nbsp;ходила,<br>\nВелику &nbsp;ласку &nbsp;даючи &nbsp;рукам.<br>\nСерцям &nbsp;і &nbsp;душам &nbsp;пожадана &nbsp;й &nbsp;мила,<br>\nЛаскава &nbsp;дівчино, &nbsp;ясний &nbsp;бальзам<br>\nНесла &nbsp;невтомно &nbsp;ти &nbsp;суворим &nbsp;сотням,<br>\nЩо &nbsp;в &nbsp;рейди &nbsp;йшли &nbsp;із &nbsp;дзвоном &nbsp;великоднім.<br>\n<br>\n539<br>\nСтарі &nbsp;батьки &nbsp;не &nbsp;знатимуть, &nbsp;коли<br>\nТвоя &nbsp;скінчилася &nbsp;вояцька &nbsp;днина.<br>\nНімецьку &nbsp;міну, &nbsp;як &nbsp;повстанці &nbsp;йшли,<br>\nТоркнула &nbsp;колесом &nbsp;хитка &nbsp;машина &nbsp;-<br>\nІ &nbsp;світ &nbsp;спахнув &nbsp;серед &nbsp;нічної &nbsp;мли.<br>\nО &nbsp;рідна &nbsp;земле, &nbsp;радосте &nbsp;шипшинна,<br>\nПриймай &nbsp;у &nbsp;надра &nbsp;тих, &nbsp;хто &nbsp;боронив<br>\nДідівську &nbsp;спадщину &nbsp;- &nbsp;роздолля &nbsp;нив!<br>\n<br>\n540<br>\nЗняли &nbsp;шоломи, &nbsp;викопавши &nbsp;яму,<br>\nПовиті &nbsp;жалем, &nbsp;друзі-вояки.<br>\nПокрили &nbsp;марлею &nbsp;криваву &nbsp;пляму,<br>\nДокупи &nbsp;склали &nbsp;дорогі &nbsp;шматки<br>\nТих &nbsp;рук, &nbsp;що &nbsp;болям &nbsp;накладали &nbsp;таму,<br>\nЩо &nbsp;кров &nbsp;спиняли &nbsp;ранам... &nbsp;Нешвидкий,<br>\nПрибитий &nbsp;горем, &nbsp;у &nbsp;твердій &nbsp;покорі,<br>\nЛюдмилу &nbsp;в &nbsp;полі &nbsp;поховав &nbsp;Григорій.<br>\n<br>\n541<br>\nБагато &nbsp;планів, &nbsp;нездійсненних &nbsp;мрій,<br>\nПройшло &nbsp;повз &nbsp;нього, &nbsp;стахлого &nbsp;душею...<br>\nО &nbsp;серце, &nbsp;серце, &nbsp;помстами &nbsp;ярій!<br>\nНестримний &nbsp;духу, &nbsp;кружеляй &nbsp;землею,<br>\nЗнаходь &nbsp;у &nbsp;битві &nbsp;поєдинок &nbsp;свій!..<br>\nНеначе &nbsp;грім, &nbsp;із &nbsp;сотнею &nbsp;своєю<br>\nВлетів &nbsp;Павло, &nbsp;відважний &nbsp;командир,<br>\nІ &nbsp;зняв &nbsp;навколо &nbsp;громоносний &nbsp;вир.<br>\n<br>\n542<br>\n\"Земля &nbsp;пером &nbsp;- &nbsp;повстанській &nbsp;героїні!<br>\nСтелися &nbsp;пухом, &nbsp;земле &nbsp;польова...\"<br>\nПо &nbsp;всій &nbsp;близькій &nbsp;і &nbsp;дальній &nbsp;Україні<br>\nЖалоби &nbsp;й &nbsp;жалко &nbsp;потекли &nbsp;слова.<br>\n\"Наказ: &nbsp;німецькі &nbsp;підступи &nbsp;зміїні<br>\n(Нехай &nbsp;ні &nbsp;в &nbsp;кого &nbsp;не &nbsp;моргне &nbsp;й &nbsp;брова!)<br>\nУранці &nbsp;завтра &nbsp;на &nbsp;порошу &nbsp;стерти &nbsp;-<br>\nЗагнати &nbsp;фріців &nbsp;у &nbsp;лабети &nbsp;смерти!\"<br>\n<br>\n543<br>\nПавлів &nbsp;наказ &nbsp;- &nbsp;як &nbsp;долі &nbsp;рішенець!<br>\nУранці &nbsp;німці &nbsp;досипляти &nbsp;звикли:<br>\nХоча &nbsp;на &nbsp;сході &nbsp;грає &nbsp;багрянець,<br>\nТа &nbsp;не &nbsp;прокинулися &nbsp;мотоцикли,<br>\nПанує &nbsp;сон &nbsp;- &nbsp;і &nbsp;мріям &nbsp;не &nbsp;кінець<br>\nПро &nbsp;Lebensraum, &nbsp;де &nbsp;з &nbsp;ваги &nbsp;поникли<br>\nЖивного &nbsp;збіжжя &nbsp;повні &nbsp;колоски...<br>\nЦвітуть &nbsp;в &nbsp;уяві &nbsp;із &nbsp;Mein &nbsp;Kampf &nbsp;казки!<br>\n<br>\n544<br>\nЗненагла &nbsp;гучно &nbsp;бахнуло &nbsp;з-над &nbsp;яру &nbsp;-<br>\nІ &nbsp;вже &nbsp;в &nbsp;дворі &nbsp;повстанський &nbsp;карнавал,<br>\nЩо &nbsp;зблизька &nbsp;б'є &nbsp;раптовістю &nbsp;удару<br>\nІ &nbsp;косить &nbsp;кулями &nbsp;- &nbsp;неначе &nbsp;шквал,<br>\nНемов &nbsp;розвихрений &nbsp;вогонь &nbsp;пожару,<br>\nКипить &nbsp;напора &nbsp;і &nbsp;сичить &nbsp;метал:<br>\nУпівська &nbsp;помста &nbsp;за &nbsp;сестру &nbsp;Людмилу<br>\nБере &nbsp;юрбу, &nbsp;невдягнену &nbsp;й &nbsp;похилу.<br>\n<br>\n545<br>\n\"Поглянь &nbsp;- &nbsp;у &nbsp;підштанках! &nbsp;Як &nbsp;журавлі,<br>\nСтоять &nbsp;і &nbsp;довгі &nbsp;розмивають &nbsp;ноги...<br>\nЩе &nbsp;не &nbsp;бувало &nbsp;в &nbsp;січовій &nbsp;землі<br>\nТакого &nbsp;дива!\" &nbsp;- &nbsp;ставши &nbsp;край &nbsp;дороги,<br>\nГаврило &nbsp;помахом &nbsp;руки, &nbsp;в &nbsp;золі,<br>\nЗбирає &nbsp;зловлених. &nbsp;\"Із-за &nbsp;порогу<br>\nНе &nbsp;буде &nbsp;яйка... &nbsp;За &nbsp;Людмили &nbsp;смерть &nbsp;-<br>\nУсіх &nbsp;до &nbsp;'дного &nbsp;в &nbsp;ямку &nbsp;шкереберть!\"<br>\n<br>\n546<br>\nНародний &nbsp;гніве! &nbsp;Наймудріші &nbsp;судді<br>\nТебе &nbsp;не &nbsp;втишать &nbsp;у &nbsp;відомсти &nbsp;час.<br>\nЦе &nbsp;кара &nbsp;Лебедя, &nbsp;що &nbsp;на &nbsp;Покутті,<br>\nЦе &nbsp;вирок &nbsp;Юрченка, &nbsp;що &nbsp;брав &nbsp;Донбас,<br>\nЦе &nbsp;справедлива, &nbsp;в &nbsp;правому &nbsp;могутті,<br>\nВідплата &nbsp;\"нижчих\" &nbsp;для &nbsp;\"найвищих\" &nbsp;рас:<br>\nНехай &nbsp;назавжди, &nbsp;у &nbsp;нащадках, &nbsp;знають,<br>\nЩо, &nbsp;власний &nbsp;дім &nbsp;покинувши, &nbsp;сконають.<br>\n<br>\n547<br>\nПовстанський &nbsp;гніве, &nbsp;хай &nbsp;лунає &nbsp;мста!<br>\nТому, &nbsp;хто &nbsp;інших &nbsp;покоряти &nbsp;хоче,<br>\nСпіває &nbsp;в &nbsp;чола &nbsp;кулі &nbsp;яснота.<br>\nРече &nbsp;Павлове &nbsp;рішення &nbsp;пророче:<br>\n\"Усіх &nbsp;загарбників &nbsp;земля &nbsp;свята<br>\nВітає &nbsp;пеклом &nbsp;і &nbsp;вогнем &nbsp;рокоче<br>\nУ &nbsp;їхні &nbsp;душі, &nbsp;голови &nbsp;й &nbsp;серця.<br>\nТака &nbsp;відвічна &nbsp;заповідь &nbsp;оця!\"<br>\n<br>\n548<br>\nМеткі &nbsp;повстанці, &nbsp;прапори &nbsp;народів,<br>\nЯких &nbsp;значили &nbsp;долею &nbsp;раба!<br>\nВнесли &nbsp;ви &nbsp;в &nbsp;хати &nbsp;сонце &nbsp;з &nbsp;небозводів,<br>\nВістив &nbsp;з &nbsp;об'яв, &nbsp;із &nbsp;кожного &nbsp;стовпа,<br>\nВаш &nbsp;гнівний &nbsp;клич &nbsp;на &nbsp;кривди &nbsp;верховодів.<br>\nО, &nbsp;будьте &nbsp;славні, &nbsp;вояки &nbsp;УПА!<br>\nВизвольну &nbsp;мсту &nbsp;й &nbsp;геройські &nbsp;рейди &nbsp;ваші<br>\nВершать &nbsp;рушниці, &nbsp;кулі &nbsp;й &nbsp;патронаші.<br>\n<br>\n549<br>\nНадхненний &nbsp;часе, &nbsp;життєдайний &nbsp;дню!<br>\nТи &nbsp;всі &nbsp;дороги &nbsp;освітляв &nbsp;сонцями,<br>\nВливав &nbsp;зневіреним &nbsp;буття &nbsp;й &nbsp;вогню,<br>\nКріпив &nbsp;ослаблих, &nbsp;кволих &nbsp;до &nbsp;нестями.<br>\nТи &nbsp;владно &nbsp;кликав &nbsp;завжди &nbsp;на &nbsp;борню<br>\nЗа &nbsp;ждану &nbsp;волю &nbsp;- &nbsp;спраглими &nbsp;устами.<br>\nБудь &nbsp;славний, &nbsp;рейде, &nbsp;воям &nbsp;дорогий,<br>\nТи &nbsp;правдоносцям &nbsp;не &nbsp;жалів &nbsp;снаги!<br>\n<br>\n550<br>\nЖиви &nbsp;в &nbsp;поемах, &nbsp;легендарна &nbsp;поро,<br>\nОзнаменована &nbsp;борцем &nbsp;УПА!<br>\nПеред &nbsp;майбутністю, &nbsp;в &nbsp;боях, &nbsp;суворо<br>\nЗдійснила &nbsp;присягу &nbsp;моя &nbsp;доба.<br>\nЯ &nbsp;славлю &nbsp;збройні &nbsp;подвиги, &nbsp;що &nbsp;скоро<br>\nВнесе &nbsp;визвольницька, &nbsp;нова &nbsp;стопа,<br>\nБо &nbsp;йдуть &nbsp;і &nbsp;йдуть, &nbsp;наснажені &nbsp;в &nbsp;криївці,<br>\nБезсмертям &nbsp;визнані, &nbsp;лункі &nbsp;упівці!\n\n\n<br><br>\n"
}