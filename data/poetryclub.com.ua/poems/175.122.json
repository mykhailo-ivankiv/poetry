{
  "author": "Герасим`юк Василь",
  "name": "\"Прийшли вночі. “Твій, діду, син умер...\"",
  "link": "/metrs_poem.php?poem=8923",
  "html": "\n<h4></h4>\n\n<a href=\"/metrs.php?id=21&amp;type=tvorch\" class=\"redhr1\">Творчість</a> |\n<a href=\"/metrs.php?id=21&amp;type=biogr\" class=\"redhr1\">Біографія</a> |\n<a href=\"/metrs.php?id=21&amp;type=critiques\" class=\"redhr1\">Критика</a>\n\n<h4>\"Прийшли вночі. “Твій, діду, син умер...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Ігореві Римаруку </i><br><br>\nІгореві &nbsp;Римаруку &nbsp;<br>\n<br>\nПрийшли &nbsp;вночі. &nbsp;“Твій, &nbsp;діду, &nbsp;син &nbsp;умер. &nbsp;<br>\nПотрафив &nbsp;у &nbsp;скалу &nbsp;– &nbsp;лежить &nbsp;в &nbsp;потоці. &nbsp;<br>\nНе &nbsp;міг &nbsp;тікати. &nbsp;Спершу &nbsp;кинув &nbsp;гвер”. &nbsp;<br>\nСтарий &nbsp;не &nbsp;відповів: &nbsp;“Заходьте, &nbsp;хлопці…” &nbsp;– &nbsp;<br>\n<br>\nвін &nbsp;їх &nbsp;не &nbsp;знав, &nbsp;а &nbsp;може, &nbsp;не &nbsp;впізнав. &nbsp;<br>\nАле &nbsp;ввійшли &nbsp;у &nbsp;хату, &nbsp;бо &nbsp;намокли &nbsp;<br>\nв &nbsp;потоці &nbsp;тому. &nbsp;Сіли &nbsp;і &nbsp;замовкли. &nbsp;<br>\n“Ви &nbsp;з &nbsp;Космача &nbsp;чи &nbsp;з &nbsp;Брустур?” &nbsp;– &nbsp;<br>\n<br>\n &nbsp; &nbsp; &nbsp; &nbsp; &nbsp; &nbsp;“Ми &nbsp;з &nbsp;облав”. &nbsp;<br>\n<br>\n“У &nbsp;піч &nbsp;усе, &nbsp;що &nbsp;видів, &nbsp;замуруй. &nbsp;<br>\nКлятьби &nbsp;отецькі &nbsp;замуруй &nbsp;у &nbsp;грудях. &nbsp;<br>\nПрости &nbsp;нас, &nbsp;діду, &nbsp;виплачся &nbsp;на &nbsp;людях. &nbsp;<br>\nЯк &nbsp;худобину, &nbsp;душу &nbsp;не &nbsp;гайтуй”. &nbsp;<br>\n<br>\nСамі &nbsp;стелились, &nbsp;покотом &nbsp;лягли &nbsp;<br>\nна &nbsp;лавиці, &nbsp;на &nbsp;ліжку, &nbsp;на &nbsp;долівці… &nbsp;<br>\nСтарий &nbsp;зігнувся &nbsp;при &nbsp;незримій &nbsp;свічці, &nbsp;<br>\nпокликав &nbsp;сина &nbsp;з &nbsp;темної &nbsp;скали. &nbsp;<br>\n<br>\nПоснули &nbsp;всі. &nbsp;А &nbsp;пізно &nbsp;уночі &nbsp;<br>\nпрокинувся &nbsp;один, &nbsp;немов &nbsp;злякався, &nbsp;– &nbsp;<br>\nстарий &nbsp;перевертався &nbsp;на &nbsp;печі, &nbsp;<br>\nнемовби &nbsp;у &nbsp;землі &nbsp;перевертався… &nbsp;<br>\n<br>\nНі, &nbsp;не &nbsp;в &nbsp;землі &nbsp;– &nbsp;в &nbsp;повітрі! &nbsp;З &nbsp;темних &nbsp;брил &nbsp;<br>\nна &nbsp;скелю &nbsp;падав, &nbsp;що &nbsp;стриміла &nbsp;збоку, &nbsp;<br>\nі &nbsp;– &nbsp;вниз, &nbsp;на &nbsp;них, &nbsp;<br>\n<br>\n &nbsp;що &nbsp;сплять &nbsp;на &nbsp;дні &nbsp;потоку. &nbsp;<br>\n<br>\nПід &nbsp;ними &nbsp;– &nbsp;син. &nbsp;<br>\n<br>\n &nbsp; &nbsp;А &nbsp;в &nbsp;них &nbsp;нема &nbsp;могил. &nbsp;<br>\n<br>\n…З &nbsp;потоку &nbsp;підняли, &nbsp;несуть &nbsp;у &nbsp;ліс… &nbsp;<br>\nІ &nbsp;той, &nbsp;котрий &nbsp;прокинувся, &nbsp;заплаче. &nbsp;<br>\nА &nbsp;може, &nbsp;й &nbsp;ні. &nbsp;Бо &nbsp;там &nbsp;не &nbsp;буде &nbsp;сліз, &nbsp;<br>\nде &nbsp;ти &nbsp;перевертаєшся, &nbsp;Космаче. &nbsp;\n\n\n<br><br>\n"
}