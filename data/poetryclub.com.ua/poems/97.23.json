{
  "author": "Бажан Микола",
  "name": "VІІ. СЬОМА СИМФОНІЯ ШОСТАКОВИЧА",
  "link": "/metrs_poem.php?poem=13913",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>VІІ. СЬОМА СИМФОНІЯ ШОСТАКОВИЧА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБагровий &nbsp;прах. &nbsp;Румовище &nbsp;будов,<br>\nРозчахнутих, &nbsp;розколотих, &nbsp;згорілих,<br>\nДе &nbsp;кров'ю &nbsp;стала &nbsp;ржа, &nbsp;де &nbsp;ржею &nbsp;стала &nbsp;кров,<br>\nДе &nbsp;жевріє &nbsp;ще &nbsp;жар &nbsp;в &nbsp;розкопах, &nbsp;як &nbsp;в &nbsp;горнилах.<br>\nПо &nbsp;гиччю &nbsp;й &nbsp;залізяччю &nbsp;поміж &nbsp;стін,<br>\nСахаючись, &nbsp;коли &nbsp;тріщать &nbsp;обабіч &nbsp;мури,<br>\nІшов &nbsp;з &nbsp;юрбою &nbsp;я, &nbsp;ішов &nbsp;я &nbsp;не &nbsp;один,<br>\nПереступаючи &nbsp;баюри &nbsp;й &nbsp;кучугури.<br>\nНад &nbsp;нами &nbsp;вже &nbsp;не &nbsp;гримали &nbsp;громи,<br>\nПрозоро &nbsp;грала &nbsp;просинь &nbsp;вереснева,<br>\nРичали &nbsp;тільки &nbsp;душі &nbsp;і &nbsp;доми<br>\nІ &nbsp;чорнорукі &nbsp;корчились &nbsp;дерева.<br>\nЦе &nbsp;попелище, &nbsp;грище &nbsp;вітру &nbsp;й &nbsp;смерт, &nbsp;-<br>\nВоно &nbsp;іще &nbsp;не &nbsp;вигасло &nbsp;дотла,<br>\nСерця &nbsp;ще &nbsp;не &nbsp;загоїлись &nbsp;роздерті,<br>\nБіда &nbsp;терзала, &nbsp;шарпала, &nbsp;пекла,<br>\nАле &nbsp;по-іншому &nbsp;вже &nbsp;формувались &nbsp;мислі,<br>\nПо-іншому &nbsp;складалися &nbsp;труди,<br>\nХоч &nbsp;гук &nbsp;ще &nbsp;гув &nbsp;з-за &nbsp;львівської &nbsp;гряди<br>\nЙ &nbsp;розпачливо &nbsp;волали &nbsp;води &nbsp;Вісли.<br>\nТак, &nbsp;ми &nbsp;перемогли. &nbsp;Ми, &nbsp;переможці, &nbsp;йшли,<br>\nПіднесені, &nbsp;досвідчені, &nbsp;рішучі,<br>\nЗа &nbsp;Німану &nbsp;закровлені &nbsp;вали<br>\nІ &nbsp;за &nbsp;Карпат &nbsp;сповиті &nbsp;димом &nbsp;кручі.<br>\nІ &nbsp;по &nbsp;скорботній &nbsp;київській &nbsp;путі<br>\nУ &nbsp;пропітнілій &nbsp;формі &nbsp;безпогонній,<br>\nУ &nbsp;кирзовім &nbsp;розтоптанім &nbsp;взутті<br>\nМи &nbsp;вкупі &nbsp;йшли, &nbsp;- &nbsp;ішли &nbsp;і &nbsp;ті, &nbsp;й &nbsp;не &nbsp;ті,<br>\nВвіходячи &nbsp;у &nbsp;зал &nbsp;білоколонний,<br>\nЩоб &nbsp;там &nbsp;віддатись &nbsp;думі &nbsp;й &nbsp;красоті.<br>\nЧого &nbsp;ми &nbsp;прагли? &nbsp;Чи &nbsp;марення? &nbsp;Чи &nbsp;сну?<br>\nКуди &nbsp;ми &nbsp;рушимо, &nbsp;безсонні &nbsp;роботяги,<br>\nВід &nbsp;цих &nbsp;руїн &nbsp;в &nbsp;музичну &nbsp;далину?<br>\nТак &nbsp;тяжко &nbsp;витягти &nbsp;нас &nbsp;з &nbsp;бушування &nbsp;праху,<br>\nЗ &nbsp;надмірних &nbsp;діл, &nbsp;з &nbsp;невигаслого &nbsp;жару,<br>\nНезмовклого &nbsp;жалю, &nbsp;невитяжного &nbsp;страху,<br>\nЖахного &nbsp;згару &nbsp;Бабиного &nbsp;яру,<br>\nВід &nbsp;свіжих, &nbsp;виритих &nbsp;понад &nbsp;Дніпром &nbsp;могил, &nbsp;-<br>\nІ &nbsp;все &nbsp;ж &nbsp;не &nbsp;тільки &nbsp;біль, &nbsp;не &nbsp;тільки &nbsp;прах &nbsp;і &nbsp;пил,<br>\nІ &nbsp;все &nbsp;ж &nbsp;упевненість &nbsp;нових &nbsp;нежданих &nbsp;сил,<br>\nІ &nbsp;зладнаних &nbsp;цеглин &nbsp;спокійно &nbsp;рівний &nbsp;крок,<br>\nІ &nbsp;синювата &nbsp;сталь &nbsp;приварюваних &nbsp;крокв,<br>\nІ &nbsp;душ &nbsp;спрямованих &nbsp;сміливий &nbsp;перевал...<br>\n<br>\nТакими &nbsp;входимо &nbsp;в &nbsp;білоколонний &nbsp;зал,<br>\nХоча &nbsp;не &nbsp;знаємо, &nbsp;чого &nbsp;від &nbsp;залу &nbsp;хочем,<br>\nТіла &nbsp;на &nbsp;крісла &nbsp;трудно &nbsp;кладемо,<br>\nУламками &nbsp;шершавих &nbsp;слів &nbsp;скрегочем,<br>\nСтрясаєм &nbsp;з &nbsp;пліч &nbsp;натруджених &nbsp;ярмо.<br>\nМи &nbsp;всі &nbsp;були &nbsp;і &nbsp;схожі, &nbsp;й &nbsp;многоликі,<br>\nВсі &nbsp;- &nbsp;різних &nbsp;доль, &nbsp;і &nbsp;різних &nbsp;мов, &nbsp;і &nbsp;душ...<br>\nЩе &nbsp;не &nbsp;пора, &nbsp;схвильовані &nbsp;музики,<br>\nВам &nbsp;вигравати, &nbsp;нам &nbsp;вчувати &nbsp;туш!<br>\nНам &nbsp;часу &nbsp;ще &nbsp;нема &nbsp;й &nbsp;самих &nbsp;себе &nbsp;продумать<br>\nІ &nbsp;заглядать &nbsp;безклопітно &nbsp;вперед.<br>\nНам &nbsp;біль &nbsp;і &nbsp;спрага &nbsp;дихання &nbsp;ще &nbsp;тлумить,<br>\nЩе &nbsp;щирить &nbsp;зуби &nbsp;в &nbsp;кожнім &nbsp;з &nbsp;нас &nbsp;скелет,<br>\nЩе &nbsp;ми &nbsp;не &nbsp;знаємо, &nbsp;чому &nbsp;й &nbsp;навіщо &nbsp;входим<br>\nУ &nbsp;зал, &nbsp;освітлений &nbsp;конвульсіями &nbsp;люстр,<br>\nНабитий &nbsp;сірим, &nbsp;змореним &nbsp;народом,<br>\nЗашумлений &nbsp;шептанням &nbsp;смаглих &nbsp;уст.<br>\nІ &nbsp;все &nbsp;змовкає &nbsp;вмить, &nbsp;і &nbsp;все &nbsp;вщухає &nbsp;вмент.<br>\nЗастигли &nbsp;скрипалі, &nbsp;завмерли &nbsp;трубачі,<br>\nІ &nbsp;небувало &nbsp;зблідлий &nbsp;диригент<br>\nХитається, &nbsp;по &nbsp;сцені &nbsp;ідучи.<br>\nІ &nbsp;пристрасть, &nbsp;вибухнувши &nbsp;рвучко &nbsp;в &nbsp;дирижері,<br>\nКрізь &nbsp;млявий &nbsp;морок, &nbsp;голубу &nbsp;півтьму<br>\nВраз &nbsp;розчиняє &nbsp;нам &nbsp;високі &nbsp;й &nbsp;світлі &nbsp;двері<br>\nВ &nbsp;світанок, &nbsp;що &nbsp;минув &nbsp;десь &nbsp;років &nbsp;три &nbsp;тому.<br>\nНемов &nbsp;поміж &nbsp;колон, &nbsp;поміж &nbsp;його &nbsp;акорди<br>\nПо &nbsp;гармонійних &nbsp;сходах &nbsp;пропілей<br>\nВвіходить &nbsp;в &nbsp;ранок &nbsp;люд, &nbsp;прекрасний, &nbsp;сильний, &nbsp;гордий,<br>\nНасправді &nbsp;годний &nbsp;імені &nbsp;людей.<br>\nЗарожевіла &nbsp;рань. &nbsp;Злотисте &nbsp;полудення.<br>\nЛілові &nbsp;сутінки. &nbsp;Солодка &nbsp;втома &nbsp;тіл.<br>\nЛягає &nbsp;синь, &nbsp;як &nbsp;віть &nbsp;гліцинії, &nbsp;на &nbsp;діл,<br>\nРозплескавши &nbsp;озер &nbsp;вечірнє &nbsp;зеленення.<br>\nІ &nbsp;гра &nbsp;тонких &nbsp;хмарин. &nbsp;І &nbsp;радість. &nbsp;І &nbsp;натхнення.<br>\nІ &nbsp;заходу &nbsp;розкішний &nbsp;небосхил.<br>\nІ &nbsp;на &nbsp;сумирнім &nbsp;мирнім &nbsp;видноколі<br>\nСмеркової &nbsp;зорі &nbsp;прощально-мрійна &nbsp;тінь<br>\nНа &nbsp;хвилях &nbsp;флейт &nbsp;спливає &nbsp;в &nbsp;далечінь<br>\nПоволі. &nbsp;Поволі. &nbsp;Поволі.<br>\nІ &nbsp;тільки &nbsp;б &nbsp;гойдався &nbsp;ласкаво &nbsp;й &nbsp;замислено &nbsp;глиб,<br>\nІ &nbsp;тільки &nbsp;б &nbsp;стелилася &nbsp;ніжно &nbsp;голублена &nbsp;тиша,<br>\nКоли &nbsp;забубнів &nbsp;поза &nbsp;обрієм &nbsp;глухий &nbsp;барабанний &nbsp;дріб.<br>\nБездумна &nbsp;гупня, &nbsp;що &nbsp;ставала &nbsp;зухваліша &nbsp;і &nbsp;лютіша.<br>\nДріб. &nbsp;Ще &nbsp;раз &nbsp;дріб. &nbsp;Ще &nbsp;раз &nbsp;стук. &nbsp;Ще &nbsp;раз &nbsp;зик.<br>\nВін &nbsp;простору &nbsp;прагне. &nbsp;Він &nbsp;прагне &nbsp;поширень.<br>\nХрипко &nbsp;вигаркує: &nbsp;\"Vorwärts!\" &nbsp;Скрикує &nbsp;дико: &nbsp;\"Sieg!<br>\nErste &nbsp;Kolonne... &nbsp;Zweite &nbsp;Kolonne... &nbsp;Dritte &nbsp;Kolonne &nbsp;marschieren...\"<br>\nНаступ &nbsp;потвор. &nbsp;Впертість &nbsp;убивць. &nbsp;Тупіт &nbsp;чобіт.<br>\nБлижчає. &nbsp;Дужчає. &nbsp;Глибшає. &nbsp;Тяжчає.<br>\nБ'є &nbsp;в &nbsp;світи. &nbsp;Б'є &nbsp;в &nbsp;степи. &nbsp;Б'є &nbsp;в &nbsp;зеніт.<br>\nСуне. &nbsp;Реве. &nbsp;Роззявляється &nbsp;пащею.<br>\nПлющить &nbsp;удари. &nbsp;Плещуть &nbsp;пожари.<br>\nГуп. &nbsp;Грюк. &nbsp;Крик.<br>\nМашин &nbsp;заброньованих &nbsp;ромби.<br>\nКрізь &nbsp;небо &nbsp;прогвинчені &nbsp;бомби.<br>\nSieg? &nbsp;Sieg? &nbsp;Sieg?<br>\nЯ, &nbsp;загнаний, &nbsp;стояв &nbsp;над &nbsp;жовтопінним &nbsp;Доном,<br>\nНад &nbsp;неладом &nbsp;і &nbsp;гамом &nbsp;переправ,<br>\nІ &nbsp;горлом, &nbsp;стиснутим &nbsp;злобою &nbsp;і &nbsp;прокльоном,<br>\nКовтками &nbsp;жовчі &nbsp;подих &nbsp;свій &nbsp;глитав.<br>\nНа &nbsp;рубежі &nbsp;судьби &nbsp;чапів &nbsp;і &nbsp;мучивсь &nbsp;так,<br>\nТаку &nbsp;нестерпну &nbsp;ніс &nbsp;в &nbsp;єстві &nbsp;своєму &nbsp;міць,<br>\nЩо &nbsp;краще &nbsp;вивовзти &nbsp;з &nbsp;гранатою &nbsp;під &nbsp;трак,<br>\nНа &nbsp;всохлу &nbsp;землю &nbsp;впасти &nbsp;горілиць,<br>\nЩоб &nbsp;остаточно &nbsp;в &nbsp;небо &nbsp;зазирнуть,<br>\nА &nbsp;потім &nbsp;- &nbsp;хруск, &nbsp;лахміття, &nbsp;каламуть.<br>\n<br>\nНі, &nbsp;я &nbsp;не &nbsp;впав. &nbsp;Я &nbsp;брів. &nbsp;Я &nbsp;потерпав &nbsp;на &nbsp;Волзі,<br>\nКоли &nbsp;сталевий &nbsp;шторм &nbsp;гатив &nbsp;об &nbsp;Сталінград.<br>\nЯ &nbsp;думав, &nbsp;що &nbsp;тоді &nbsp;звалюсь &nbsp;на &nbsp;брук &nbsp;невдовзі,<br>\nНе &nbsp;вчувши &nbsp;і &nbsp;того, &nbsp;як &nbsp;втне &nbsp;мене &nbsp;снаряд.<br>\nЯ &nbsp;смерті &nbsp;не &nbsp;шукав, &nbsp;та, &nbsp;думаю, &nbsp;від &nbsp;неї<br>\nІ &nbsp;не &nbsp;тікав, &nbsp;хоч &nbsp;з &nbsp;нею &nbsp;не &nbsp;розставсь,<br>\nХоч &nbsp;у &nbsp;піщане &nbsp;дно &nbsp;трясучої &nbsp;траншеї<br>\nВлипав, &nbsp;розпластувавсь, &nbsp;втискавсь.<br>\n<br>\nПриволзька, &nbsp;вирвами &nbsp;порита, &nbsp;оболонь.<br>\nТут &nbsp;суд &nbsp;і &nbsp;пруг &nbsp;життя. &nbsp;Нема &nbsp;путі &nbsp;назад.<br>\nТак &nbsp;стій &nbsp;же, &nbsp;Сталінград! &nbsp;Так &nbsp;бий &nbsp;же, &nbsp;Сталінград!<br>\nБатарея, &nbsp;вогонь! &nbsp;Батарея, &nbsp;вогонь!<br>\nУдар &nbsp;за &nbsp;ударом. &nbsp;Дужче &nbsp;і &nbsp;дужче.<br>\nАле &nbsp;ще &nbsp;не &nbsp;близько &nbsp;звитяжне &nbsp;грядуще.<br>\nЩе &nbsp;згинуть &nbsp;мільйони. &nbsp;Ще &nbsp;стогін &nbsp;і &nbsp;плач.<br>\nНа &nbsp;штурм &nbsp;і &nbsp;на &nbsp;смерть &nbsp;ще &nbsp;покличе &nbsp;сурмач.<br>\nАле &nbsp;вже &nbsp;ясніє. &nbsp;Знов &nbsp;ранок &nbsp;настане.<br>\nО &nbsp;зорі &nbsp;досвітні! &nbsp;О &nbsp;зорі &nbsp;світання!<br>\nБагато &nbsp;ще &nbsp;буде &nbsp;стражденних &nbsp;доріг<br>\nДо &nbsp;брам &nbsp;тріумфального &nbsp;Дня &nbsp;Перемоги,<br>\nАле &nbsp;її &nbsp;вість &nbsp;передчути &nbsp;він &nbsp;зміг,<br>\nХудожник &nbsp;цей, &nbsp;з &nbsp;болю &nbsp;змарнілий &nbsp;і &nbsp;строгий.<br>\nДоми &nbsp;Ленінграда. &nbsp;Розторганий &nbsp;дах.<br>\nНічних &nbsp;вартувань &nbsp;невсипущі &nbsp;пости.<br>\nЗубасті &nbsp;закопчені &nbsp;кліщі &nbsp;в &nbsp;руках<br>\nХапати &nbsp;запалки, &nbsp;піском &nbsp;замести.<br>\nПронизливий &nbsp;виск. &nbsp;Стукотня. &nbsp;Гуркотня.<br>\nСліпучістю &nbsp;лінз &nbsp;пересічена &nbsp;даль.<br>\nА &nbsp;потім &nbsp;- &nbsp;задума &nbsp;жовтневого &nbsp;дня.<br>\nПуста &nbsp;аудиторія. &nbsp;Ноти. &nbsp;Рояль.<br>\nІ &nbsp;він, &nbsp;- &nbsp;він, &nbsp;примружуючись &nbsp;по-хлопчачому,<br>\nНервово &nbsp;посіпуючи &nbsp;окуляри,<br>\nВдивляється &nbsp;в &nbsp;те, &nbsp;що &nbsp;ми &nbsp;згодом &nbsp;побачимо, &nbsp;-<br>\nЗавтрашній &nbsp;лик &nbsp;перемоги &nbsp;й &nbsp;покари.<br>\nВін &nbsp;бачить &nbsp;виразно, &nbsp;він &nbsp;чує &nbsp;громово<br>\nВелике, &nbsp;прекрасне, &nbsp;осяяне &nbsp;слово.<br>\nЙого &nbsp;проректи. &nbsp;Не &nbsp;баритися &nbsp;довше.<br>\nВоно &nbsp;вже &nbsp;у &nbsp;серці, &nbsp;в &nbsp;акордах &nbsp;воно &nbsp;вже,<br>\nВоно &nbsp;вже &nbsp;у &nbsp;народі, &nbsp;воно &nbsp;вже &nbsp;в &nbsp;похдоді,<br>\nВ &nbsp;своїй &nbsp;непоборній &nbsp;і &nbsp;радісній &nbsp;вроді.<br>\nВоно &nbsp;тут &nbsp;над &nbsp;нами, &nbsp;над &nbsp;зібраним &nbsp;людом<br>\nПохмурих &nbsp;киян &nbsp;і &nbsp;печальних &nbsp;киянок,<br>\nВоно &nbsp;всіма &nbsp;нами &nbsp;сотвореним &nbsp;чудом<br>\nЗвелося, &nbsp;як &nbsp;людства &nbsp;невиданий &nbsp;ранок.<br>\nХай &nbsp;морок &nbsp;руїн &nbsp;навкруги &nbsp;ще &nbsp;вирує,<br>\nХай &nbsp;куряву &nbsp;й &nbsp;кров &nbsp;ми &nbsp;з &nbsp;обличчя &nbsp;не &nbsp;стерли,<br>\nТа &nbsp;вірили, &nbsp;та &nbsp;знаєм &nbsp;- &nbsp;то &nbsp;не &nbsp;марно, &nbsp;не &nbsp;всує<br>\nКривавились, &nbsp;бились, &nbsp;боролись &nbsp;і &nbsp;мерли.<br>\n<br>\nНаш &nbsp;змучений &nbsp;Київ &nbsp;з &nbsp;лиця &nbsp;свого &nbsp;витре<br>\nСліди, &nbsp;що &nbsp;лишила &nbsp;роз'ярена &nbsp;сповідь.<br>\nПромовили &nbsp;те &nbsp;Ви, &nbsp;товаришу &nbsp;Дмитре,<br>\nЩо &nbsp;кожен &nbsp;із &nbsp;нас &nbsp;у &nbsp;душі &nbsp;своїй &nbsp;мовить &nbsp;-<br>\nПро &nbsp;горя &nbsp;минучість &nbsp;і &nbsp;про &nbsp;життєтворність.<br>\nСимфонії &nbsp;Сьомої &nbsp;журна &nbsp;мажорність.<br>\nНатхненність &nbsp;цього &nbsp;музиканта &nbsp;тривожного,<br>\nХуденького, &nbsp;змореного &nbsp;громовержця, &nbsp;-<br>\nВона &nbsp;об'єднала &nbsp;нас, &nbsp;кожного &nbsp;й &nbsp;кожного,<br>\nРозпечене &nbsp;серце &nbsp;впаявши &nbsp;до &nbsp;серця.<br>\n<br>\nО &nbsp;музики &nbsp;благословенна &nbsp;соборність!\n\n\n<br><br>\n"
}