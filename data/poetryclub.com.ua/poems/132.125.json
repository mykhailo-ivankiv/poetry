{
  "author": "Павличко Дмитро",
  "name": "КОЛОСКИ",
  "link": "metrs_poem.php?poem=9584",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>КОЛОСКИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp;1<br>\nСтерня &nbsp;горіла &nbsp;на &nbsp;таврійськім &nbsp;полі,<br>\nЛовив &nbsp;за &nbsp;очі &nbsp;теплорукий &nbsp;дим,<br>\nСльозою &nbsp;обрій &nbsp;заплива &nbsp;поволі,<br>\nІ &nbsp;степ &nbsp;чорнів &nbsp;під &nbsp;полум'ям &nbsp;рудим.<br>\n<br>\nІржало &nbsp;сонце, &nbsp;як &nbsp;лошатко &nbsp;чале,<br>\nДесь &nbsp;потойбіч &nbsp;вогненної &nbsp;ріки.<br>\nІ &nbsp;колоски &nbsp;загублені &nbsp;кричали,<br>\nЗгоряючи, &nbsp;немов &nbsp;єретики.<br>\n<br>\nХтось &nbsp;говорив &nbsp;про &nbsp;мудрість &nbsp;агронома,<br>\nПро &nbsp;швидкісний &nbsp;і &nbsp;золотий &nbsp;погній...<br>\nМені &nbsp;ж &nbsp;боліла &nbsp;колосків &nbsp;содома,<br>\nТак &nbsp;ніби &nbsp;вчув &nbsp;я &nbsp;голос &nbsp;батька &nbsp;в &nbsp;ній.<br>\n<br>\nЯ &nbsp;знав, &nbsp;що &nbsp;позбирати &nbsp;неможливо<br>\nВсе &nbsp;до &nbsp;зернини &nbsp;в &nbsp;зорянім &nbsp;степу...<br>\nВогонь &nbsp;як &nbsp;плату &nbsp;брав &nbsp;маленьке &nbsp;жниво<br>\nЗа &nbsp;працю &nbsp;невблаганну &nbsp;і &nbsp;сліпу.<br>\n<br>\nВін &nbsp;випасався, &nbsp;як &nbsp;бичаче &nbsp;стадо,<br>\nНещадно &nbsp;язиками &nbsp;землю &nbsp;пік,<br>\nІ &nbsp;колоски &nbsp;дивилися &nbsp;нерадо,<br>\nЯк &nbsp;він &nbsp;до &nbsp;них &nbsp;підходив &nbsp;оддалік.<br>\n<br>\nГотуючи &nbsp;під &nbsp;засів &nbsp;ниву &nbsp;жизну,<br>\nВони &nbsp;згоряли &nbsp;віддано &nbsp;- &nbsp;дотла...<br>\nТак &nbsp;воїни &nbsp;згоряють &nbsp;за &nbsp;Вітчизну,<br>\nАби &nbsp;вона &nbsp;міцнішою &nbsp;була.<br>\n<br>\n &nbsp; &nbsp; &nbsp; &nbsp; &nbsp; &nbsp;2<br>\nМолоді &nbsp;та &nbsp;зажурені &nbsp;жниці<br>\nКолискову &nbsp;співали &nbsp;мені.<br>\nКолоски &nbsp;золотої &nbsp;пшениці<br>\nКолисали &nbsp;мене &nbsp;в &nbsp;борозні.<br>\n<br>\nА &nbsp;сьогодні &nbsp;у &nbsp;поле &nbsp;безкрає<br>\nВикликають &nbsp;мене &nbsp;колоски,<br>\nІ &nbsp;пшенична &nbsp;земля &nbsp;припадає,<br>\nЯк &nbsp;дитя, &nbsp;до &nbsp;моєї &nbsp;руки.<br>\n<br>\nІ, &nbsp;здається, &nbsp;з &nbsp;моєї &nbsp;долоні<br>\nВирушають, &nbsp;співаючи, &nbsp;в &nbsp;путь<br>\nКолоски, &nbsp;як &nbsp;солдати &nbsp;в &nbsp;колоні,<br>\nЩо &nbsp;свободу &nbsp;і &nbsp;щастя &nbsp;несуть.<br>\n<br>\nА &nbsp;коли &nbsp;за &nbsp;межею &nbsp;сумною<br>\nЯ &nbsp;приляжу &nbsp;спочити &nbsp;в &nbsp;гаю,<br>\nКолосок, &nbsp;наче &nbsp;кінь, &nbsp;наді &nbsp;мною<br>\nСхилить &nbsp;сонячну &nbsp;гриву &nbsp;свою.<br>\n<br>\n &nbsp; &nbsp; &nbsp; &nbsp; &nbsp; &nbsp;3<br>\nМи &nbsp;вийшли &nbsp;в &nbsp;поле. &nbsp;Батько &nbsp;на &nbsp;долоні<br>\nРозтер &nbsp;пшеничний &nbsp;колосок: &nbsp;- &nbsp;Поглянь! &nbsp;-<br>\nІ &nbsp;я &nbsp;дививсь &nbsp;на &nbsp;зернятка &nbsp;червоні,<br>\nНемов &nbsp;на &nbsp;ватри &nbsp;мерехтливу &nbsp;грань.<br>\n<br>\nТа &nbsp;що &nbsp;мені &nbsp;пшениця &nbsp;та &nbsp;ядерна<br>\nІ &nbsp;той &nbsp;вогонь, &nbsp;у &nbsp;сні &nbsp;чи &nbsp;наяву, &nbsp;-<br>\nЯ &nbsp;був &nbsp;малий, &nbsp;і &nbsp;палахтливі &nbsp;зерна<br>\nЗдмухнув &nbsp;з &nbsp;руки &nbsp;отецької &nbsp;в &nbsp;траву.<br>\n<br>\nЯ &nbsp;біг &nbsp;ромен &nbsp;зірвати &nbsp;чи &nbsp;бриндушу,<br>\nЯ, &nbsp;мов &nbsp;бджола, &nbsp;кружляв &nbsp;навколо &nbsp;них.<br>\nНе &nbsp;знав, &nbsp;що &nbsp;бачив &nbsp;щойно &nbsp;власну &nbsp;душу<br>\nНа &nbsp;мозолях, &nbsp;мов &nbsp;гори, &nbsp;кам'яних.<br>\n<br>\n &nbsp; &nbsp; &nbsp; &nbsp; &nbsp; &nbsp;4<br>\nВже &nbsp;над &nbsp;стернею &nbsp;листя &nbsp;пролітає,<br>\nНемов &nbsp;червоногруді &nbsp;снігурі.<br>\nІ &nbsp;ти &nbsp;летиш &nbsp;в &nbsp;його &nbsp;веселій &nbsp;зграї,<br>\nПодібен &nbsp;до &nbsp;крилатої &nbsp;зорі.<br>\n<br>\nЛисток &nbsp;на &nbsp;поле &nbsp;сяде, &nbsp;наче &nbsp;птиця,<br>\nІ, &nbsp;відпочивши, &nbsp;знову &nbsp;полетить...<br>\nА &nbsp;ти &nbsp;впадеш &nbsp;від &nbsp;стоми, &nbsp;як &nbsp;зірниця,<br>\nЗламаєш &nbsp;крила &nbsp;і &nbsp;згориш &nbsp;за &nbsp;мить.<br>\n<br>\nАле &nbsp;твій &nbsp;слід &nbsp;не &nbsp;пропаде &nbsp;ніколи,<br>\nНе &nbsp;згине &nbsp;з &nbsp;людським &nbsp;серцем &nbsp;правди &nbsp;суть,<br>\nКрилаті &nbsp;колоски &nbsp;за &nbsp;видноколи<br>\nДуші &nbsp;твоєї &nbsp;світло &nbsp;понесуть.<br>\n<br>\n &nbsp; &nbsp; &nbsp; &nbsp; &nbsp;5<br>\nНа &nbsp;асфальті &nbsp;пшеницю &nbsp;сушили,<br>\nПовз &nbsp;хліба &nbsp;пролітали &nbsp;машини,<br>\nЯдровите &nbsp;зерно, &nbsp;ніби &nbsp;гравій,<br>\nУ &nbsp;смолі &nbsp;потавало &nbsp;тужавій,<br>\nНабивалося &nbsp;в &nbsp;репані &nbsp;скати,<br>\nОбертало &nbsp;колеса &nbsp;в &nbsp;дукати,<br>\nВ &nbsp;лопухи &nbsp;придорожні &nbsp;летіло,<br>\nВ &nbsp;моїм &nbsp;серці, &nbsp;мов &nbsp;кулі, &nbsp;горіло.<br>\n<br>\nТам &nbsp;я &nbsp;став, &nbsp;наче &nbsp;в &nbsp;камені &nbsp;вкритий,<br>\nТам &nbsp;зерном, &nbsp;ніби &nbsp;шротом, &nbsp;забитий,<br>\nНа &nbsp;дорогу &nbsp;я &nbsp;впав, &nbsp;а &nbsp;дорога<br>\nОбвивалася &nbsp;клаптями &nbsp;смога<br>\nІ &nbsp;гула, &nbsp;як &nbsp;порожня &nbsp;цистерна;<br>\nЯ &nbsp;лежав &nbsp;і &nbsp;видовбував &nbsp;зерна,<br>\nНіби &nbsp;зорі, &nbsp;з &nbsp;камінної &nbsp;тверді,<br>\nІ &nbsp;себе &nbsp;відбирав &nbsp;я &nbsp;від &nbsp;смерті.<br>\n<br>\nА &nbsp;на &nbsp;дюнах &nbsp;зерна &nbsp;загоряли<br>\nІ &nbsp;сміялися &nbsp;юні &nbsp;вандали:<br>\n\"Що &nbsp;за &nbsp;птиця &nbsp;видзьбує &nbsp;збіжжя,<br>\nНаче &nbsp;золото, &nbsp;із &nbsp;подоріжжя,<br>\nВириває &nbsp;зернини &nbsp;з &nbsp;асфальту,<br>\nЯк &nbsp;з &nbsp;мозаїки &nbsp;древньої &nbsp;смальту,<br>\nДіаманти &nbsp;докупи &nbsp;складає<br>\nІ &nbsp;краваткою &nbsp;шлях &nbsp;підмітає!\"<br>\n<br>\nТа &nbsp;на &nbsp;бітум &nbsp;сльоза &nbsp;моя &nbsp;впала &nbsp;-<br>\nСпалахнула &nbsp;дорога &nbsp;й &nbsp;пропала.<br>\nТільки &nbsp;чорного &nbsp;попелу &nbsp;галич<br>\nПіднялася &nbsp;й &nbsp;полинула &nbsp;в &nbsp;далеч.<br>\nНі &nbsp;шляху, &nbsp;ні &nbsp;людей, &nbsp;ні &nbsp;пшениці.<br>\nТа &nbsp;не &nbsp;знали &nbsp;ті &nbsp;варвари &nbsp;ниці,<br>\nЩо &nbsp;збрирав &nbsp;я &nbsp;зернини &nbsp;зів'ялі<br>\nНе &nbsp;від &nbsp;бідності, &nbsp;а &nbsp;від &nbsp;печалі.<br>\n &nbsp; &nbsp; &nbsp; &nbsp; &nbsp;<br>\n &nbsp; &nbsp; &nbsp; &nbsp; &nbsp; &nbsp;6<br>\nТріщав &nbsp;церковний &nbsp;мур. &nbsp;До &nbsp;вікон &nbsp;у &nbsp;дзвіниці<br>\nПідводилась &nbsp;гора &nbsp;пшениці-яровиці,<br>\nТа &nbsp;ще &nbsp;підносили &nbsp;мішками &nbsp;довбуші<br>\nЗерно, &nbsp;а &nbsp;батько &nbsp;мій &nbsp;веретяні &nbsp;ковші<br>\nПерекидав, &nbsp;горів &nbsp;з &nbsp;натхнення &nbsp;та &nbsp;з &nbsp;утіхи<br>\nІ &nbsp;водіям &nbsp;шпурляв &nbsp;назад &nbsp;порожні &nbsp;міхи.<br>\nХотів &nbsp;руками &nbsp;він &nbsp;до &nbsp;дзвонів &nbsp;дотягтись,<br>\nЗбудити &nbsp;глиб &nbsp;земну &nbsp;і &nbsp;наднебесну &nbsp;вись<br>\nХвалою &nbsp;хлібові &nbsp;- &nbsp;сильніше &nbsp;якомога<br>\nСказати: &nbsp;понад &nbsp;хліб &nbsp;нема &nbsp;на &nbsp;світі &nbsp;бога!<br>\nПеретворив &nbsp;колгоспи &nbsp;дзвіницю &nbsp;на &nbsp;шпихлір,<br>\nБо &nbsp;розгулялася &nbsp;бідненька &nbsp;нива &nbsp;гір<br>\nІ &nbsp;видала &nbsp;зерно &nbsp;червоне &nbsp;та &nbsp;здорове,<br>\nСпівуче &nbsp;та &nbsp;тверде, &nbsp;як &nbsp;брусся &nbsp;яворове.<br>\nВажка &nbsp;робота &nbsp;йшла &nbsp;до &nbsp;ранку, &nbsp;а &nbsp;коли<br>\nНа &nbsp;сонце &nbsp;батько &nbsp;мій &nbsp;зійшов &nbsp;і &nbsp;потекли<br>\nПшеничні &nbsp;промені &nbsp;згори &nbsp;на &nbsp;всі &nbsp;Карпати,<br>\nУ &nbsp;грудях &nbsp;почало &nbsp;боліти &nbsp;й &nbsp;затерпати<br>\nМогутнє &nbsp;серце. &nbsp;Він &nbsp;до &nbsp;пояса &nbsp;в &nbsp;зерні<br>\nСтояв &nbsp;і, &nbsp;стоячи, &nbsp;забувсь &nbsp;навіки &nbsp;в &nbsp;сні.<br>\nТак &nbsp;він &nbsp;помер, &nbsp;але &nbsp;до &nbsp;смерті &nbsp;в &nbsp;мідні &nbsp;дзвони<br>\nЗаграв &nbsp;про &nbsp;те &nbsp;зерно &nbsp;здорове &nbsp;і &nbsp;червоне,<br>\nЩо &nbsp;вознесло &nbsp;його, &nbsp;як &nbsp;волі &nbsp;хоругва, &nbsp;-<br>\nНемає &nbsp;понад &nbsp;хліб &nbsp;на &nbsp;світі &nbsp;божества!<br>\nПечальний &nbsp;досвітку, &nbsp;журбо &nbsp;моя &nbsp;груднева,<br>\nНе &nbsp;тільки &nbsp;колоски &nbsp;і &nbsp;не &nbsp;лишень &nbsp;дерева<br>\nВмирають &nbsp;стоячи!.. &nbsp;Тих &nbsp;кілька &nbsp;зеренець,<br>\nЩо &nbsp;їх &nbsp;у &nbsp;кулаці &nbsp;затиснув &nbsp;мій &nbsp;отець,<br>\nВідходячи &nbsp;в &nbsp;засвіт, &nbsp;тих &nbsp;кілька &nbsp;насінинок<br>\nНе &nbsp;хліба, &nbsp;а &nbsp;душі &nbsp;на &nbsp;золотий &nbsp;ужинок<br>\nДісталося &nbsp;мені &nbsp;- &nbsp;благословенний &nbsp;дар,<br>\nТягар &nbsp;життя &nbsp;й &nbsp;землі, &nbsp;і &nbsp;колоска &nbsp;тягар.<br>\n<br>\n &nbsp; &nbsp; &nbsp; &nbsp; &nbsp; &nbsp;7<br>\nНа &nbsp;стіні &nbsp;в &nbsp;гробниці &nbsp;фараона<br>\nФреска: &nbsp;там &nbsp;пашить &nbsp;стерня &nbsp;червона,<br>\nІ &nbsp;збирають &nbsp;злотні &nbsp;колоски<br>\nГраціозно &nbsp;схилені &nbsp;жінки.<br>\n<br>\nЯ &nbsp;подумав: &nbsp;це &nbsp;не &nbsp;та &nbsp;картина,<br>\nБо &nbsp;на &nbsp;тій &nbsp;була &nbsp;іще &nbsp;дитина, &nbsp;-<br>\nТобто &nbsp;мати, &nbsp;і &nbsp;сестра, &nbsp;і &nbsp;я...<br>\nДе &nbsp;ж &nbsp;це &nbsp;ти, &nbsp;голівонько &nbsp;моя?<br>\n<br>\nПевно, &nbsp;цар &nbsp;сказав &nbsp;замалювати<br>\nОбраз &nbsp;надто &nbsp;скорботного &nbsp;дитяти,<br>\nЩо &nbsp;опухло &nbsp;з &nbsp;голоду &nbsp;й &nbsp;плачу,<br>\nКолосок &nbsp;несло, &nbsp;немов &nbsp;свічу.<br>\n<br>\n &nbsp; &nbsp; &nbsp; &nbsp; &nbsp; &nbsp;8<br>\nВиходить &nbsp;сонце &nbsp;на &nbsp;поля<br>\nНезаймане, &nbsp;як &nbsp;немовля;<br>\nТремтить &nbsp;на &nbsp;колосках &nbsp;роса,<br>\nА &nbsp;в &nbsp;серці &nbsp;дзвонять &nbsp;небеса.<br>\n<br>\nПід &nbsp;небом &nbsp;день &nbsp;такий &nbsp;стоїть,<br>\nЩо &nbsp;видно &nbsp;далину &nbsp;століть,<br>\nМого &nbsp;життя &nbsp;безмежний &nbsp;лан:<br>\nЗ &nbsp;Дніпра &nbsp;по &nbsp;Тихий &nbsp;океан.<br>\n<br>\nОсь &nbsp;на &nbsp;казахській &nbsp;рівнині<br>\nМчить &nbsp;колосок &nbsp;мій &nbsp;на &nbsp;коні,<br>\nВ &nbsp;сибірську &nbsp;трепетну &nbsp;блакить<br>\nПолова, &nbsp;як &nbsp;багрець, &nbsp;летить.<br>\n<br>\nІ &nbsp;на &nbsp;алтайському &nbsp;плато,<br>\nКуди &nbsp;ще &nbsp;не &nbsp;ступав &nbsp;ніхто,<br>\nВін &nbsp;камінь &nbsp;до &nbsp;води &nbsp;прогриз &nbsp;-<br>\nРосте, &nbsp;неначе &nbsp;кипарис.<br>\n<br>\nІ &nbsp;на &nbsp;Паміру &nbsp;білий &nbsp;дах<br>\nЗлітає &nbsp;колосок, &nbsp;як &nbsp;птах,<br>\nІ &nbsp;на &nbsp;правічній &nbsp;мерзлоті<br>\nЗдіймає &nbsp;крила &nbsp;золоті.<br>\n<br>\n &nbsp; &nbsp; &nbsp; &nbsp; &nbsp; &nbsp;9<br>\nНа &nbsp;чорнім &nbsp;спаленім &nbsp;стернищі,<br>\nТам, &nbsp;де &nbsp;вогні &nbsp;пройшли &nbsp;найвищі,<br>\nКоло &nbsp;загублених &nbsp;стежок<br>\nЛежить &nbsp;нетлінний &nbsp;колосок.<br>\n<br>\nЦе &nbsp;той, &nbsp;що &nbsp;в &nbsp;полум'ї &nbsp;не &nbsp;гине,<br>\nЩо &nbsp;з &nbsp;вогнедишної &nbsp;лавини,<br>\nІз &nbsp;хвиль &nbsp;палючої &nbsp;руди<br>\nВиходить, &nbsp;наче &nbsp;птах &nbsp;з &nbsp;води.<br>\n<br>\nЦе &nbsp;той, &nbsp;що &nbsp;з &nbsp;пекла, &nbsp;із &nbsp;інферна,<br>\nЖивцем &nbsp;виносить &nbsp;правди &nbsp;зерна,<br>\nЦе &nbsp;той, &nbsp;що &nbsp;вносить &nbsp;смак &nbsp;ганьби<br>\nВ &nbsp;брехнею &nbsp;спечені &nbsp;хліби.<br>\n<br>\nВін &nbsp;дивовижним &nbsp;світлом &nbsp;сяє,<br>\nМов &nbsp;єретик, &nbsp;що &nbsp;воскресає,<br>\nРозвалюючи &nbsp;надра &nbsp;тьми<br>\nПалахкотливими &nbsp;крильми.<br>\n<br>\nЯ &nbsp;не &nbsp;знайшов &nbsp;його, &nbsp;та &nbsp;знаю:<br>\nВ &nbsp;глибинах &nbsp;збіжжяного &nbsp;краю<br>\nВін &nbsp;мусить &nbsp;бути, &nbsp;він &nbsp;там &nbsp;є,<br>\nВін &nbsp;сущий, &nbsp;як &nbsp;життя &nbsp;моє.<br><br><em>1977-1986</em>\n\n\n<br><br>\n"
}