{
  "author": "Бровченко Володимир",
  "name": "ПОЕТИЧНЕ СВЯТО В ГОЛОСІЄВІ",
  "link": "metrs_poem.php?poem=13012",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ПОЕТИЧНЕ СВЯТО В ГОЛОСІЄВІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНадвечір’я &nbsp;осіннє &nbsp;і &nbsp;раннє,<br>\nІ &nbsp;призахідне &nbsp;сонце &nbsp;в &nbsp;імлі.<br>\nТепло, &nbsp;тепло, &nbsp;хоч &nbsp;літо &nbsp;уже &nbsp;й &nbsp;здаленіло,<br>\nТільки &nbsp;бабине, &nbsp;біле &nbsp;– &nbsp;на &nbsp;гіллі &nbsp;в &nbsp;саду.<br>\nНа &nbsp;алеях &nbsp;– &nbsp;стільці,<br>\nІ &nbsp;люди &nbsp;якісь &nbsp;притишені<br>\nЧи &nbsp;заворожені &nbsp;осінню, &nbsp;садом.<br>\nДе &nbsp;ще &nbsp;пізні &nbsp;яблука &nbsp;– &nbsp;в &nbsp;поріділому &nbsp;листі,<br>\nЧи &nbsp;перейняті &nbsp;духом &nbsp;високим,<br>\nЩо &nbsp;завжди &nbsp;отут &nbsp;панував…<br>\nЩось &nbsp;мені &nbsp;заважає &nbsp;вслухатись,<br>\nЩось &nbsp;мені &nbsp;заважає &nbsp;збагнути<br>\nІ &nbsp;слова, &nbsp;і &nbsp;рядки, &nbsp;й &nbsp;голоси…<br>\nЧи &nbsp;колюче &nbsp;пагіння &nbsp;опалих &nbsp; &nbsp;троянд,<br>\nЩе &nbsp;к &nbsp;зимі &nbsp;не &nbsp;прикритих &nbsp;землею?<br>\nЧи &nbsp;парад &nbsp;передсмертний &nbsp;осінніх &nbsp;квіток?<br>\nЧи &nbsp;оті &nbsp;літаки &nbsp;гомінкі,<br>\nЩо &nbsp;пливуть &nbsp;на &nbsp;посадку &nbsp;в &nbsp;Жуляни<br>\nЙ &nbsp;поціляють &nbsp;точнісінько &nbsp;в &nbsp;сонце,<br>\nА &nbsp;до &nbsp;того &nbsp;з &nbsp;них &nbsp;кожен &nbsp;чомусь<br>\nЗазирає &nbsp;в &nbsp;садибу &nbsp;Максима?<br>\nЧи &nbsp;той &nbsp;песик &nbsp;сусідський,<br>\nЩо, &nbsp;знай &nbsp;собі, &nbsp;все &nbsp;дзявкотить,<br>\nМов &nbsp;найнявся &nbsp;на &nbsp;сонце &nbsp;брехати?<br>\nЧи &nbsp;той &nbsp;дим, &nbsp;що &nbsp;клубоче &nbsp;із &nbsp;купи &nbsp;опалого &nbsp;листя<br>\nІз &nbsp;суміжного &nbsp;двору?<br>\n(Хтось &nbsp;додумався, &nbsp;бач,<br>\nПригостити &nbsp;осіннім &nbsp;димком<br>\nЦих &nbsp;численних &nbsp;поетів.<br>\nА &nbsp;вони &nbsp;хоч &nbsp;би &nbsp;що:<br>\nЧитають, &nbsp;читають, &nbsp;читають…)<br>\nЩо &nbsp;ж &nbsp;мені &nbsp;заважає<br>\nДослухатись &nbsp;нас,<br>\nГолосних &nbsp;і &nbsp;тихеньких,<br>\nМанірних &nbsp;і &nbsp;щирих &nbsp;– &nbsp;і &nbsp;різних?<br>\nА-а, &nbsp;це &nbsp;ти, &nbsp;яблуневий &nbsp;листочку,<br>\nВпав &nbsp;на &nbsp;руки &nbsp;мені<br>\nІ, &nbsp;сухенький, &nbsp;своє &nbsp;відробивши, &nbsp;мовчиш…<br>\nМій &nbsp;листочку &nbsp;з &nbsp;осіннього &nbsp;саду…<br>\n\n\n\n<br><br>\n"
}