{
  "author": "Костенко Ліна",
  "name": "4. Розділ IV. Гінець до гетьмана",
  "link": "/metrs_poem.php?poem=3307",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>4. Розділ IV. Гінець до гетьмана</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТим &nbsp;часом &nbsp;гінець &nbsp;доганяє &nbsp;світання &nbsp;<br>\nі &nbsp;клаптями &nbsp;ночі &nbsp;доточує &nbsp;дні. &nbsp;<br>\nІ &nbsp;кожна &nbsp;хвилина, &nbsp;здається, &nbsp;– &nbsp;остання, &nbsp;<br>\nі &nbsp;крихта &nbsp;надії &nbsp;кричить &nbsp;йому: &nbsp;\"Ні!\" &nbsp;<br>\nО &nbsp;скільки &nbsp;нам, &nbsp;Боже, &nbsp;ти &nbsp;степу &nbsp;одміряв! &nbsp;<br>\nДолини &nbsp;і &nbsp;кручі, &nbsp;– &nbsp;якби &nbsp;навпростець! &nbsp;<br>\nТрубіж, &nbsp;Переяслав, &nbsp;Дніпро, &nbsp;Трахтемирів… &nbsp;<br>\n– &nbsp;Невже &nbsp;я &nbsp;не &nbsp;встигну? &nbsp;Невже &nbsp;це &nbsp;кінець?! &nbsp;<br>\nУ &nbsp;Києві &nbsp;– &nbsp;пекло. &nbsp;У &nbsp;Хвастові &nbsp;– &nbsp;чорно. &nbsp;<br>\nКипить &nbsp;і &nbsp;клекоче &nbsp;усе &nbsp;за &nbsp;Дніпром. &nbsp;<br>\nКоли &nbsp;б &nbsp;хоч &nbsp;не &nbsp;пізно. &nbsp;Якби &nbsp;позавчора. &nbsp;<br>\nЯкий &nbsp;він &nbsp;повільний, &nbsp;цей &nbsp;клятий &nbsp;пором! &nbsp;<br>\nВ &nbsp;полях &nbsp;Подніпров'я, &nbsp;од &nbsp;крові &nbsp;обдутих, &nbsp;<br>\nде &nbsp;завжди &nbsp;хтось &nbsp;цілить &nbsp;тобі &nbsp;межи &nbsp;пліч, &nbsp;<br>\nконя &nbsp;поміняти &nbsp;в &nbsp;козацьких &nbsp;радутах &nbsp;<br>\nі &nbsp;мчати, &nbsp;і &nbsp;мчати &nbsp;крізь &nbsp;день &nbsp;і &nbsp;крізь &nbsp;ніч! &nbsp;<br>\nСкрадатись, &nbsp;як &nbsp;звір, &nbsp;у &nbsp;корчах &nbsp;побережних, &nbsp;<br>\nзадихану &nbsp;втому &nbsp;звіряти &nbsp;лісам. &nbsp;<br>\nЯ &nbsp;зроду &nbsp;ненадидів &nbsp;тих, &nbsp;обережних. &nbsp;<br>\nСьогодні, &nbsp;тепер, &nbsp;обережний &nbsp;і &nbsp;сам. &nbsp;<br>\nУперше &nbsp;в &nbsp;житті, &nbsp;за &nbsp;весь &nbsp;вік, &nbsp;за &nbsp;це &nbsp;літо, &nbsp;<br>\nуперше &nbsp;в &nbsp;роду, &nbsp;де &nbsp;не &nbsp;знали &nbsp;страху, &nbsp;<br>\nя &nbsp;вижити &nbsp;мушу, &nbsp;я &nbsp;мушу &nbsp;вціліти, &nbsp;<br>\nя &nbsp;мушу &nbsp;об'їхати &nbsp;смерть &nbsp;на &nbsp;шляху. &nbsp;<br>\nПрости &nbsp;мені, &nbsp;земле, &nbsp;простіть &nbsp;мені, &nbsp;трави! &nbsp;<br>\nНе &nbsp;дбав &nbsp;я &nbsp;про &nbsp;славу, &nbsp;не &nbsp;дбав &nbsp;про &nbsp;майно, &nbsp;– &nbsp;<br>\nя &nbsp;мушу &nbsp;вернутись &nbsp;живий &nbsp;до &nbsp;Полтави, &nbsp;<br>\nа &nbsp;там &nbsp;хоч &nbsp;і &nbsp;вмерти, &nbsp;мені &nbsp;все &nbsp;одно. &nbsp;<br>\nНеси &nbsp;мене, &nbsp;коню… &nbsp;<br>\n<br>\nколи &nbsp;б &nbsp;хоч &nbsp;не &nbsp;пізно… &nbsp;<br>\n<br>\nШляхи &nbsp;перекриті… &nbsp;і &nbsp;варта &nbsp;не &nbsp;спить… &nbsp;<br>\nЯкщо &nbsp;я &nbsp;впаду, &nbsp;– &nbsp;<br>\n<br>\nневрятована &nbsp;пісня, &nbsp;<br>\n<br>\nзадушена &nbsp;пісня &nbsp;в &nbsp;петлі &nbsp;захрипить! &nbsp;<br>\n<br>\nНад &nbsp;Білою &nbsp;Церквою &nbsp;смуга &nbsp;багряна, &nbsp;<br>\nі &nbsp;змилені &nbsp;коні &nbsp;аж &nbsp;лука &nbsp;стають. &nbsp;<br>\nУсі &nbsp;до &nbsp;Богдана &nbsp;і &nbsp;всі &nbsp;од &nbsp;Богдана &nbsp;– &nbsp;<br>\nіз &nbsp;тьми &nbsp;виростають &nbsp;і &nbsp;в &nbsp;тьмі &nbsp;розтають. &nbsp;<br>\nСпіткнувся &nbsp;мій &nbsp;кінь &nbsp;об &nbsp;димучі &nbsp;руїни. &nbsp;<br>\nЧи &nbsp;в &nbsp;таборі &nbsp;гетьман? &nbsp;– &nbsp;якби &nbsp;хоч &nbsp;знаття. &nbsp;<br>\nТут, &nbsp;може, &nbsp;ідеться &nbsp;про &nbsp;долю &nbsp;країни! &nbsp;– &nbsp;<br>\nа &nbsp;я &nbsp;про &nbsp;чиєсь &nbsp;там &nbsp;одненьке &nbsp;життя! &nbsp;<br>\n<br>\n…Гетьман &nbsp;підняв &nbsp;безсонням &nbsp;обпалені &nbsp;очі. &nbsp;<br>\nГетьман &nbsp;сидів &nbsp;за &nbsp;похідним &nbsp;столом &nbsp;у &nbsp;шатрі. &nbsp;<br>\nТроє &nbsp;старшин &nbsp;– &nbsp;у &nbsp;рубцях, &nbsp;у &nbsp;кривавому &nbsp;клоччі &nbsp;– &nbsp;<br>\nпрямо &nbsp;із &nbsp;бою &nbsp;– &nbsp;говорили &nbsp;про &nbsp;бій &nbsp;на &nbsp;Дніпрі. &nbsp;<br>\nПисар &nbsp;Виговський &nbsp;сидів &nbsp;над &nbsp;листами &nbsp;поточними. &nbsp;<br>\nКожної &nbsp;миті &nbsp;хитнутись &nbsp;могли &nbsp;терези. &nbsp;<br>\nГетьман &nbsp;підписував &nbsp;ще &nbsp;один &nbsp;лист &nbsp;до &nbsp;Потоцького. &nbsp;<br>\nГетьман &nbsp;приймав &nbsp;посла &nbsp;від &nbsp;Карач-Мурзи. &nbsp;<br>\nТабір &nbsp;не &nbsp;спав, &nbsp;готовий &nbsp;піднятись &nbsp;щомиті. &nbsp;<br>\nІскра &nbsp;ввійшов &nbsp;– &nbsp;шатро &nbsp;вже &nbsp;було &nbsp;без &nbsp;дверей, &nbsp;<br>\nсвітло &nbsp;свічок &nbsp;у &nbsp;трійчатих &nbsp;шандалах &nbsp;із &nbsp;міді &nbsp;<br>\nтьмяно &nbsp;сахнулося &nbsp;в &nbsp;чорних &nbsp;крилах &nbsp;кирей. &nbsp;<br>\nЗмовкли &nbsp;старшини, &nbsp;і &nbsp;стихли &nbsp;справи &nbsp;поточні. &nbsp;<br>\nХитрі &nbsp;посли &nbsp;переставили &nbsp;вуха &nbsp;словам. &nbsp;<br>\nГетьман &nbsp;підняв &nbsp;безсонням &nbsp;обпалені &nbsp;очі. &nbsp;<br>\n– &nbsp;Полк &nbsp;у &nbsp;дорозі! &nbsp;– &nbsp;з &nbsp;порога &nbsp;сказав &nbsp;Іван. &nbsp;<br>\n<br>\n– &nbsp;Іскро, &nbsp;Іване, &nbsp;– &nbsp;<br>\n<br>\nХмельницький &nbsp;підвівся &nbsp;з-за &nbsp;столу. &nbsp;– &nbsp;<br>\n<br>\nДяка &nbsp;Полтаві, &nbsp;прислала &nbsp;такого &nbsp;гінця. &nbsp;<br>\nЩось &nbsp;мало &nbsp;статись, &nbsp;твоєї &nbsp;печалі &nbsp;достойне? &nbsp;– &nbsp;<br>\nІскра &nbsp;промовив: &nbsp;– &nbsp;Полтава &nbsp;карає &nbsp;співця. &nbsp;– &nbsp;<br>\nВислухав &nbsp;гетьман. &nbsp;Спитав &nbsp;про &nbsp;підстави &nbsp;й &nbsp;причини. &nbsp;<br>\nДжурі &nbsp;звелів &nbsp;подбати &nbsp;про &nbsp;гостя &nbsp;як &nbsp;слід. &nbsp;<br>\n– &nbsp;Зміниш &nbsp;коня. &nbsp;І &nbsp;хоч &nbsp;трохи &nbsp;хай &nbsp;відпочине. &nbsp;– &nbsp;<br>\nРаптом &nbsp;замовк. &nbsp;І &nbsp;великою &nbsp;тугою &nbsp;зблід. &nbsp;<br>\n<br>\nПосли &nbsp;устали &nbsp;з &nbsp;липової &nbsp;лави. &nbsp;<br>\nБлигомий &nbsp;світ &nbsp;– &nbsp;в &nbsp;Рокитне &nbsp;із &nbsp;Полтави. &nbsp;<br>\nБуває &nbsp;ближче &nbsp;з &nbsp;іншої &nbsp;країни, &nbsp;<br>\nніж &nbsp;тут &nbsp;– &nbsp;на &nbsp;Україну &nbsp;з &nbsp;України. &nbsp;<br>\nВиговський &nbsp;вийшов, &nbsp;причинивши &nbsp;двері. &nbsp;<br>\nСто &nbsp;різних &nbsp;справ &nbsp;кричало &nbsp;на &nbsp;папері. &nbsp;<br>\nІван &nbsp;устав &nbsp;і &nbsp;вийшов &nbsp;вслід &nbsp;за &nbsp;джурою. &nbsp;<br>\nСтояли &nbsp;лави &nbsp;в &nbsp;килимах &nbsp;порожні, &nbsp;<br>\nфотель &nbsp;німецький &nbsp;з &nbsp;набивною &nbsp;шкурою, &nbsp;<br>\nзалізом &nbsp;ковані &nbsp;шкатунки &nbsp;подорожні. &nbsp;<br>\nІ, &nbsp;обхопивши &nbsp;голову &nbsp;руками, &nbsp;<br>\nсидів &nbsp;Хмельницький &nbsp;у &nbsp;тому &nbsp;шатрі… &nbsp;<br>\nта &nbsp;образ &nbsp;Спаса, &nbsp;вибитий &nbsp;на &nbsp;камені… &nbsp;<br>\nта &nbsp;те &nbsp;перо &nbsp;в &nbsp;тому &nbsp;каламарі… &nbsp;<br>\n<br>\n…Про &nbsp;що &nbsp;він &nbsp;думав, &nbsp;сам &nbsp;на &nbsp;сам &nbsp;з &nbsp;собою, &nbsp;<br>\nопівночі, &nbsp;напередодні &nbsp;бою? &nbsp;<br>\nЯкий &nbsp;душа &nbsp;несла &nbsp;його &nbsp;тягар, &nbsp;<br>\nпро &nbsp;що &nbsp;тоді &nbsp;він &nbsp;радився &nbsp;із &nbsp;Богом? &nbsp;– &nbsp;<br>\nте &nbsp;знає &nbsp;лиш &nbsp;перо &nbsp;і &nbsp;каламар, &nbsp;<br>\nде &nbsp;срібний &nbsp;лев &nbsp;боровся &nbsp;з &nbsp;однорогом. &nbsp;<br>\n<br>\nНакинувши &nbsp;на &nbsp;плечі &nbsp;чорну &nbsp;ферязь, &nbsp;<br>\nГелену, &nbsp;може, &nbsp;згадував &nbsp;найбільш, &nbsp;<br>\nі &nbsp;власне &nbsp;горе, &nbsp;пережите &nbsp;ще &nbsp;раз, &nbsp;<br>\nзробило &nbsp;душу &nbsp;зрячою &nbsp;на &nbsp;біль. &nbsp;<br>\n<br>\nЧи &nbsp;згадував &nbsp;Гордія &nbsp;Чурая, &nbsp;<br>\nоті &nbsp;шляхи &nbsp;до &nbsp;слави &nbsp;найкоротші, &nbsp;<br>\nде &nbsp;перемога, &nbsp;з &nbsp;горя &nbsp;нічия, &nbsp;<br>\nдивилась &nbsp;мертвим &nbsp;в &nbsp;незакриті &nbsp;очі. &nbsp;<br>\nА &nbsp;він, &nbsp;тоді &nbsp;ще &nbsp;писар &nbsp;войськовий, &nbsp;<br>\nпідписував &nbsp;ту &nbsp;прокляту &nbsp;угоду. &nbsp;<br>\n<br>\n…Недогарок &nbsp;згасивши &nbsp;восковий, &nbsp;<br>\nвін, &nbsp;може, &nbsp;знову &nbsp;думав &nbsp;про &nbsp;свободу? &nbsp;<br>\nЩо &nbsp;якось &nbsp;так &nbsp;складається &nbsp;воно, &nbsp;<br>\nроки &nbsp;ідуть, &nbsp;свобода &nbsp;ледве &nbsp;дише, &nbsp;<br>\nщо &nbsp;наче &nbsp;ж &nbsp;і &nbsp;не &nbsp;писар &nbsp;він &nbsp;давно, &nbsp;<br>\nа &nbsp;знов &nbsp;угоду &nbsp;прокляту &nbsp;підпише. &nbsp;<br>\n<br>\nЧи &nbsp;думав &nbsp;про &nbsp;Марусині &nbsp;пісні, &nbsp;<br>\nтакі &nbsp;по &nbsp;Україні &nbsp;голосні, &nbsp;<br>\nщо &nbsp;й &nbsp;сам &nbsp;не &nbsp;раз &nbsp;в &nbsp;поході &nbsp;їх &nbsp;співав, &nbsp;<br>\nі &nbsp;дивував, &nbsp;безмірно &nbsp;дивував, &nbsp;– &nbsp;<br>\nщо &nbsp;от &nbsp;скажи, &nbsp;яка &nbsp;дана &nbsp;їй &nbsp;сила, &nbsp;<br>\nщоб &nbsp;так &nbsp;співати, &nbsp;на &nbsp;такі &nbsp;слова! &nbsp;<br>\nВона &nbsp;хоч &nbsp;кари &nbsp;легшої &nbsp;просила? &nbsp;<br>\nЧурай &nbsp;був &nbsp;теж &nbsp;гаряча &nbsp;голова. &nbsp;<br>\n<br>\n…Чи &nbsp;думав &nbsp;про &nbsp;ту &nbsp;голову &nbsp;відтяту, &nbsp;<br>\nпоставлену &nbsp;в &nbsp;Полтаві &nbsp;у &nbsp;ті &nbsp;дні. &nbsp;<br>\nЧи &nbsp;про &nbsp;дівча, &nbsp;що &nbsp;закричало: &nbsp;\"Тату!\" &nbsp;– &nbsp;<br>\nі &nbsp;перейшов &nbsp;той &nbsp;стогін &nbsp;у &nbsp;пісні. &nbsp;<br>\n<br>\nЧи &nbsp;що &nbsp;в &nbsp;Полтаві, &nbsp;там &nbsp;же, &nbsp;у &nbsp;Полтаві, &nbsp;<br>\nЧурай &nbsp;Марусю, &nbsp;у &nbsp;такій &nbsp;неславі, &nbsp;<br>\nЧурай &nbsp;Марусю, &nbsp;у &nbsp;такій &nbsp;ганьбі! &nbsp;– &nbsp;<br>\nдо &nbsp;зашморгу &nbsp;вестимуть &nbsp;у &nbsp;юрбі. &nbsp;<br>\nІ &nbsp;не &nbsp;здригнеться &nbsp;наш &nbsp;пісенний &nbsp;край… &nbsp;<br>\nІ &nbsp;море &nbsp;гнівом &nbsp;не &nbsp;хлюпне &nbsp;на &nbsp;сушу… &nbsp;<br>\nІ &nbsp;попелом &nbsp;розвіяний &nbsp;Чурай &nbsp;<br>\nбезсмертним &nbsp;болем &nbsp;дивиться &nbsp;у &nbsp;душу… &nbsp;<br>\n<br>\nТим &nbsp;часом &nbsp;кінь &nbsp;іржав &nbsp;біля &nbsp;шатра. &nbsp;<br>\nВвійшов &nbsp;Іван. &nbsp;І, &nbsp;щойно &nbsp;з-під &nbsp;пера, &nbsp;<br>\nБогдан &nbsp;подав &nbsp;наказ &nbsp;гетьманський &nbsp;свій &nbsp;– &nbsp;<br>\nуже &nbsp;печаттю &nbsp;скріплений &nbsp;сувій.\n\n\n<br><br>\n"
}