{
  "author": "Перебийніс Петро",
  "name": "ТЕЧЕ МУРАШКА",
  "link": "metrs_poem.php?poem=13459",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ТЕЧЕ МУРАШКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>...І відкрили ось нам, читачам,<br>\nславну річечку Мурашку, - я й не знав,<br>\nщо є така на планеті.<br>\nОлесь Гончар</i><br><br>\nЧи &nbsp;знаєте &nbsp;ви &nbsp;річеньку &nbsp;Мурашку?<br>\nНе &nbsp;знаєте... &nbsp;Ну &nbsp;що &nbsp;ж, &nbsp;не &nbsp;дивина.<br>\nЦю &nbsp;річеньку &nbsp;знайти &nbsp;на &nbsp;карті &nbsp;важко,<br>\nта &nbsp;й &nbsp;на &nbsp;землі &nbsp;невидима &nbsp;вона.<br>\n<br>\nТо &nbsp;прудко &nbsp;між &nbsp;горбами, &nbsp;то &nbsp;поволі &nbsp;-<br>\nкрізь &nbsp;глей, &nbsp;пісок, &nbsp;чорнозем &nbsp;і &nbsp;граніт &nbsp;-<br>\nжива, &nbsp;дзвінка &nbsp;ріка &nbsp;моєї &nbsp;долі<br>\nтече &nbsp;собі &nbsp;неголосно &nbsp;у &nbsp;світ.<br>\n<br>\nВона &nbsp;впадає &nbsp;в &nbsp;росяну &nbsp;Мурафу,<br>\nзбігає &nbsp;у &nbsp;дністрову &nbsp;бистрину.<br>\nКипучий &nbsp;Дністр &nbsp;донечку &nbsp;Мурашку<br>\nнесе &nbsp;у &nbsp;Чорне &nbsp;море, &nbsp;вдалину.<br>\n<br>\nА &nbsp;там &nbsp;- &nbsp;Босфор &nbsp;і &nbsp;Мармурове &nbsp;море,<br>\nЕгейські &nbsp;плеса, &nbsp;димний &nbsp;Гібралтар.<br>\nА &nbsp;там &nbsp;- &nbsp;грімкі &nbsp;Атлантики &nbsp;простори,<br>\nякі &nbsp;шматує &nbsp;вітер-плугатар.<br>\n<br>\nМурашко &nbsp;відчайдушна, &nbsp;чи &nbsp;не &nbsp;страшно?<br>\nЧи &nbsp;не &nbsp;пристала &nbsp;хвилечка &nbsp;твоя,<br>\nчи &nbsp;не &nbsp;роздерла &nbsp;десь &nbsp;тебе, &nbsp;Мурашко,<br>\nсолона &nbsp;атлантична &nbsp;крутія?<br>\n<br>\nМовчить &nbsp;моя &nbsp;Мурашка...<br>\nНад &nbsp;землею &nbsp;проноситься &nbsp;зловісний &nbsp;ураган.<br>\nДжерельний &nbsp;шепіт &nbsp;річеньки &nbsp;моєї<br>\nв &nbsp;пітьмі &nbsp;нещадно &nbsp;глушить &nbsp;океан.<br>\n<br>\nТа &nbsp;гірко &nbsp;пахне &nbsp;рутою-травою,<br>\nподільським &nbsp;гаєм &nbsp;хвиля &nbsp;штормова.<br>\nКрізь &nbsp;чорний &nbsp;морок &nbsp;ночі &nbsp;світової<br>\nструмує &nbsp;щемний &nbsp;голос:<br>\n- &nbsp;Я &nbsp;жива!..<br>\n<br>\nЗемна &nbsp;вода &nbsp;повік &nbsp;не &nbsp;може &nbsp;вмерти.<br>\nТечуть &nbsp;річки &nbsp;великі &nbsp;і &nbsp;малі.<br>\nЄ &nbsp;річенька &nbsp;Мурашка &nbsp;на &nbsp;планеті &nbsp;-<br>\nвона &nbsp;пульсує &nbsp;жилкою &nbsp;землі.<br>\n<br>\nБлакиттю &nbsp;світ &nbsp;запилений &nbsp;мережить,<br>\nснує &nbsp;Мурашка &nbsp;нитку &nbsp;течії.<br>\nЧерпнув &nbsp;я &nbsp;на &nbsp;канадськім &nbsp;узбережжі<br>\nрукою &nbsp;синю &nbsp;крапельку &nbsp;її.<br>\n<br>\nНе &nbsp;спинить &nbsp;ні &nbsp;окови, &nbsp;ні &nbsp;загати<br>\nмоєї &nbsp;нескінченної &nbsp;ріки.<br>\nДзвенить &nbsp;Мурашка &nbsp;хвилею &nbsp;затято,<br>\nтече &nbsp;з &nbsp;мойого &nbsp;серця &nbsp;у &nbsp;віки.\n\n\n<br><br>\n"
}