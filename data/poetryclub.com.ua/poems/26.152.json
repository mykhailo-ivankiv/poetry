{
  "author": "Куліш Пантелеймон",
  "name": "Дума третя",
  "link": "/metrs_poem.php?poem=779",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>Дума третя</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;віконечко &nbsp;їм &nbsp;милосердна &nbsp;рука &nbsp;подавала &nbsp;<br>\nТрохи &nbsp;хліба &nbsp;святого, &nbsp;а &nbsp;часом &nbsp;кришеник &nbsp;і &nbsp;сала. &nbsp;<br>\n<br>\nА &nbsp;про &nbsp;борщ &nbsp;в'язники, &nbsp;вже &nbsp;який &nbsp;в &nbsp;нім &nbsp;і &nbsp;смак, &nbsp;забували, &nbsp;<br>\nСировцем &nbsp;да &nbsp;потапцями &nbsp;душу &nbsp;гіркую &nbsp;питали. &nbsp;<br>\n<br>\nПовпивались &nbsp;кайдани &nbsp;бідахам &nbsp;і &nbsp;в &nbsp;ноги, &nbsp;і &nbsp;в &nbsp;руки; &nbsp;<br>\nДознають &nbsp;на &nbsp;прикові &nbsp;короткім &nbsp;страшенної &nbsp;муки. &nbsp;<br>\n<br>\nНа &nbsp;соломі &nbsp;гнилій, &nbsp;мов &nbsp;той &nbsp;пес-волоцюга, &nbsp;лягають, &nbsp;<br>\nПолягавши, &nbsp;сльозами &nbsp;один &nbsp;одного &nbsp;обливають, &nbsp;<br>\nУкраїну &nbsp;простору &nbsp;та &nbsp;вольну, &nbsp;свій &nbsp;рай, &nbsp;споминають: &nbsp;<br>\n<br>\n«Ой &nbsp;ти, &nbsp;краю, &nbsp;наш &nbsp;раю! &nbsp;Ти &nbsp;сяєш &nbsp;степами-полями, &nbsp;<br>\nПовбиравши &nbsp;степи &nbsp;та &nbsp;поля, &nbsp;мов &nbsp;стрічками, &nbsp;річками. &nbsp;<br>\n<br>\nОй &nbsp;ти, &nbsp;Дніпре-Славуто, &nbsp;наш &nbsp;давній &nbsp;ти &nbsp;шляху &nbsp;козацький! &nbsp;<br>\nІзжили &nbsp;на &nbsp;тобі &nbsp;ми &nbsp;свій &nbsp;вік &nbsp;молодецький-юнацький. &nbsp;<br>\n<br>\nНаші &nbsp;предки &nbsp;в &nbsp;твоїх &nbsp;водах &nbsp;чистих &nbsp;святих &nbsp;охрестились, &nbsp;<br>\nА &nbsp;діди &nbsp;у &nbsp;твоїх &nbsp;покаянних &nbsp;печерах &nbsp;молились, &nbsp;<br>\nА &nbsp;батьки &nbsp;на &nbsp;тобі &nbsp;за &nbsp;козацькії &nbsp;вольності &nbsp;бились. &nbsp;<br>\n<br>\nОй &nbsp;ти, &nbsp;Росе, &nbsp;пораднице &nbsp;наша! &nbsp;Ти, &nbsp;втіхо &nbsp;Росаво! &nbsp;<br>\nЧесте &nbsp;наша &nbsp;й &nbsp;поваго, &nbsp;велика &nbsp;козацькая &nbsp;славо! &nbsp;<br>\n<br>\nТи, &nbsp;Суло &nbsp;наша, &nbsp;Сулице! &nbsp;Полем &nbsp;далеко &nbsp;гуляєш, &nbsp;<br>\nІз &nbsp;Ромна &nbsp;та &nbsp;в &nbsp;Черкаси &nbsp;з &nbsp;тугенького &nbsp;лука &nbsp;стріляєш, &nbsp;<br>\nНенавидників &nbsp;наших &nbsp;лихих &nbsp;хоч &nbsp;не &nbsp;б'єш, &nbsp;то &nbsp;лякаєш. &nbsp;<br>\n<br>\nІ &nbsp;ти, &nbsp;Ворскло, &nbsp;бабусенько &nbsp;люба; &nbsp;старенька, &nbsp;тихенька, &nbsp;<br>\nЯк &nbsp;щаслива &nbsp;дитина &nbsp;ясненька, &nbsp;як &nbsp;рай &nbsp;веселенька! &nbsp;<br>\n<br>\nІ &nbsp;ти, &nbsp;Доне, &nbsp;наш &nbsp;брате, &nbsp;товаришу &nbsp;вірний &nbsp;в &nbsp;недолі, &nbsp;<br>\nПристановище &nbsp;певне &nbsp;старої &nbsp;козацької &nbsp;водії &nbsp;<br>\n<br>\nВоздихання &nbsp;та &nbsp;сльози &nbsp;гіркі &nbsp;ми &nbsp;до &nbsp;вас &nbsp;посилаєм, &nbsp;<br>\nЯк &nbsp;батьків, &nbsp;матірок, &nbsp;як &nbsp;сестриць-жалібниць, &nbsp;вас &nbsp;вітаєм: &nbsp;<br>\nМи &nbsp;щодня, &nbsp;щогодини &nbsp;й &nbsp;хвилини &nbsp;про &nbsp;вас &nbsp;пам'ятаєм. &nbsp;<br>\n<br>\nА &nbsp;ти, &nbsp;Мати &nbsp;козацька! &nbsp;Ти, &nbsp;Батьку &nbsp;козацький &nbsp;Великий! &nbsp;<br>\nПроцвітайте &nbsp;між &nbsp;людьми &nbsp;хвалою &nbsp;вовіки &nbsp;і &nbsp;віки, &nbsp;<br>\nЩоб &nbsp;хилились &nbsp;до &nbsp;вас &nbsp;помічниці &nbsp;Дніпрові, &nbsp;всі &nbsp;ріки, &nbsp;<br>\nПосилаючи &nbsp;борошно &nbsp;вам &nbsp;і &nbsp;з &nbsp;бочками &nbsp;горілки! &nbsp;<br>\n<br>\nНам &nbsp;не &nbsp;їсти &nbsp;вже &nbsp;хліба &nbsp;у &nbsp;вас, &nbsp;горілок &nbsp;тих &nbsp;не &nbsp;пити, &nbsp;<br>\nСпоминаючи &nbsp;вас, &nbsp;тільки &nbsp;плакати &nbsp;гірко, &nbsp;тужити». &nbsp;<br>\n<br>\n* &nbsp;* &nbsp;* &nbsp;<br>\n<br>\nТак &nbsp;мовляли &nbsp;старі &nbsp;козаки, &nbsp;січові &nbsp;козарлюги, &nbsp;<br>\nМолоді &nbsp;ж &nbsp;підіймали &nbsp;гуртом &nbsp;плач &nbsp;невольницький &nbsp;другий; &nbsp;<br>\n<br>\n«Ой &nbsp;чого &nbsp;нам &nbsp;було &nbsp;в &nbsp;козаки &nbsp;сі &nbsp;охочі &nbsp;ходити! &nbsp;<br>\nЧи &nbsp;не &nbsp;лучче &nbsp;б &nbsp;нам &nbsp;хліб &nbsp;святий &nbsp;в &nbsp;полі &nbsp;на &nbsp;волі &nbsp;робити? &nbsp;<br>\n<br>\nЧи &nbsp;не &nbsp;лучче &nbsp;б &nbsp;нам &nbsp;волики, &nbsp;йдучи &nbsp;шляхом, &nbsp;поганяти, &nbsp;<br>\nПоганяючи, &nbsp;співами &nbsp;степ &nbsp;або &nbsp;гай &nbsp;звеселяти? &nbsp;<br>\n<br>\nСидимо, &nbsp;гинемо &nbsp;тут, &nbsp;ні &nbsp;будня, &nbsp;ні &nbsp;свята &nbsp;не &nbsp;знаєм, &nbsp;<br>\nІ &nbsp;про &nbsp;Бога, &nbsp;про &nbsp;образ &nbsp;його &nbsp;пресвятий &nbsp;забуваєм. &nbsp;<br>\n<br>\nХоч &nbsp;би &nbsp;дав &nbsp;нам &nbsp;Господь &nbsp;уві &nbsp;сні &nbsp;святу &nbsp;церкву &nbsp;уздріти &nbsp;<br>\nІ &nbsp;в &nbsp;диму &nbsp;тім &nbsp;кадильному &nbsp;свічку &nbsp;йому &nbsp;засвітити, &nbsp;<br>\n<br>\nІ &nbsp;забути, &nbsp;заснувши, &nbsp;сей &nbsp;смород &nbsp;страшенний, &nbsp;сю &nbsp;нужу, &nbsp;<br>\nВ &nbsp;головах &nbsp;ковтяхи, &nbsp;у &nbsp;ногах &nbsp;повсякденну &nbsp;калюжу. &nbsp;<br>\n<br>\nНі, &nbsp;не &nbsp;сниться &nbsp;вам &nbsp;церква &nbsp;свята, &nbsp;образи &nbsp;з &nbsp;корогвами, &nbsp;<br>\nІ &nbsp;на &nbsp;сонечку &nbsp;дим &nbsp;золотий &nbsp;та &nbsp;пахущий &nbsp;клубками, &nbsp;<br>\n<br>\nІ &nbsp;співаннє &nbsp;спасенне &nbsp;церковне &nbsp;з &nbsp;попівським &nbsp;читаннєм, &nbsp;<br>\nІ &nbsp;причастє &nbsp;велике, &nbsp;сумне &nbsp;і &nbsp;страшне &nbsp;з &nbsp;упованнєм. &nbsp;<br>\n<br>\nСниться &nbsp;нам &nbsp;і &nbsp;вночі &nbsp;ланцюгів &nbsp;та &nbsp;кайдан &nbsp;брязкотаннє, &nbsp;<br>\nМов &nbsp;пекельний &nbsp;той &nbsp;плач &nbsp;і &nbsp;страшенне &nbsp;зубів &nbsp;скреготаннє. &nbsp;<br>\n<br>\nСняться &nbsp;нам &nbsp;на &nbsp;залізних &nbsp;гаках &nbsp;безконечнії &nbsp;муки &nbsp;<br>\nТа &nbsp;погибельний &nbsp;крик &nbsp;і &nbsp;жаданнє &nbsp;з &nbsp;душею &nbsp;розлуки. &nbsp;<br>\n<br>\nЗавтра &nbsp;ти, &nbsp;наш &nbsp;гетьмане &nbsp;хоробрий, &nbsp;наш &nbsp;соколе, &nbsp;кажеш, &nbsp;<br>\nВід &nbsp;меча &nbsp;беззаконного &nbsp;тут &nbsp;перед &nbsp;нами &nbsp;поляжеш. &nbsp;<br>\n<br>\nА &nbsp;ми &nbsp;будем &nbsp;щодня &nbsp;поодинцю &nbsp;над &nbsp;морем &nbsp;висіти, &nbsp;<br>\nА &nbsp;зірвемся &nbsp;з &nbsp;гака, &nbsp;пси &nbsp;нас &nbsp;будуть &nbsp;терзати &nbsp;да &nbsp;їсти. &nbsp;<br>\n<br>\nО, &nbsp;тяжким &nbsp;ми &nbsp;гріхом, &nbsp;миле &nbsp;браттє, &nbsp;в &nbsp;чомусь &nbsp;провинили, &nbsp;<br>\nЧи &nbsp;не &nbsp;тим, &nbsp;що &nbsp;в &nbsp;кабак &nbsp;охотніщ, &nbsp;ніж &nbsp;до &nbsp;церкви, &nbsp;ходили? &nbsp;<br>\n<br>\nЧи &nbsp;не &nbsp;тим, &nbsp;що &nbsp;попу &nbsp;на &nbsp;молебень &nbsp;шагом &nbsp;скуповали, &nbsp;<br>\nА &nbsp;в &nbsp;шинку &nbsp;й &nbsp;таляра, &nbsp;мов &nbsp;шага, &nbsp;на &nbsp;медах &nbsp;пропивали? &nbsp;<br>\n<br>\nЧи &nbsp;не &nbsp;тим, &nbsp;що &nbsp;неділі &nbsp;святої &nbsp;в &nbsp;походах &nbsp;не &nbsp;штили &nbsp;<br>\nІ &nbsp;по &nbsp;п'ятницях &nbsp;бубни, &nbsp;цимбали &nbsp;по &nbsp;ринках &nbsp;водили? &nbsp;<br>\n<br>\nМоже, &nbsp;тим, &nbsp;що &nbsp;отця, &nbsp;матір, &nbsp;сестер, &nbsp;братів &nbsp;зневажали, &nbsp;<br>\nПроти &nbsp;церкви &nbsp;шапок &nbsp;через &nbsp;пинду &nbsp;дурну &nbsp;не &nbsp;здіймали &nbsp;<br>\nІ &nbsp;святого &nbsp;хреста &nbsp;на &nbsp;себе &nbsp;мимоходом &nbsp;не &nbsp;клали? &nbsp;<br>\n<br>\nМоже, &nbsp;й &nbsp;тим, &nbsp;що &nbsp;сусід &nbsp;хліба-солі &nbsp;й &nbsp;худоби &nbsp;збавляли &nbsp;<br>\nСтарих &nbsp;жен &nbsp;і &nbsp;сивеньких &nbsp;дідів &nbsp;в &nbsp;груди &nbsp;стрем'ям &nbsp;штовхали, &nbsp;<br>\nНемовляток-дітей &nbsp;серед &nbsp;гулиці &nbsp;кіньми &nbsp;топтали &nbsp;<br>\nІ &nbsp;з &nbsp;піском &nbsp;чисту &nbsp;кров &nbsp;неповинну, &nbsp;мов &nbsp;з &nbsp;жарту, &nbsp;мішали? &nbsp;<br>\n<br>\nАбо &nbsp;й &nbsp;тим, &nbsp;либонь, &nbsp;браттє &nbsp;кохане, &nbsp;коли &nbsp;провинили, &nbsp;<br>\nЩо &nbsp;дівчат &nbsp;молодих &nbsp;та &nbsp;вродливих &nbsp;до &nbsp;себе &nbsp;манили, &nbsp;<br>\n<br>\nЗаманивши, &nbsp;в &nbsp;ясир &nbsp;та &nbsp;в &nbsp;гареми &nbsp;орді &nbsp;продавали, &nbsp;<br>\nЇх &nbsp;дівоцькою &nbsp;кров'ю &nbsp;сліпих &nbsp;кобзарів &nbsp;наповзли, &nbsp;<br>\nПо &nbsp;базарах &nbsp;під &nbsp;кобзи, &nbsp;під &nbsp;бубни &nbsp;й &nbsp;баси &nbsp;танцювали, &nbsp;<br>\nНе &nbsp;горілку, &nbsp;ту &nbsp;кров &nbsp;неповинну &nbsp;лили-проливали, &nbsp;<br>\nВ &nbsp;горілчаних &nbsp;калюжах, &nbsp;в &nbsp;грязі &nbsp;гопака &nbsp;вибивали, &nbsp;<br>\nДорогі &nbsp;златоглави, &nbsp;саєти &nbsp;із &nbsp;жарту &nbsp;каляли. &nbsp;<br>\n<br>\nЗа &nbsp;те &nbsp;Бог &nbsp;милосердний &nbsp;тепер &nbsp;нас &nbsp;в &nbsp;неволі &nbsp;карає, &nbsp;<br>\nВід &nbsp;гріхів &nbsp;нашу &nbsp;душу &nbsp;великих, &nbsp;тяжких &nbsp;очищає, &nbsp;<br>\nТихий &nbsp;рай &nbsp;безпечальний &nbsp;за &nbsp;муки &nbsp;страшні &nbsp;відчиняє». &nbsp;<br>\n<br>\n*** &nbsp;<br>\n<br>\nДжерело: &nbsp;анонімний &nbsp;дописувач. &nbsp;<br>\n\n\n\n<br><br>\n"
}