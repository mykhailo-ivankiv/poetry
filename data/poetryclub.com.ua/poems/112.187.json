{
  "author": "Руденко Микола",
  "name": "МІЖ ДВОМА ЕРАМИ",
  "link": "metrs_poem.php?poem=16888",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>МІЖ ДВОМА ЕРАМИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nХристова &nbsp;ера &nbsp;проминула, &nbsp;<br>\nЧому &nbsp;ж &nbsp;ти &nbsp;не &nbsp;прийшов, &nbsp;Христос? &nbsp;<br>\nНацілились &nbsp;холодні &nbsp;дула &nbsp;<br>\nВ &nbsp;твоїх &nbsp;пророцтв &nbsp;забутий &nbsp;стос. &nbsp;<br>\n<br>\nХто &nbsp;ж &nbsp;розпочне &nbsp;новітню &nbsp;еру? &nbsp;<br>\nХто &nbsp;вже &nbsp;на &nbsp;істину &nbsp;набрів?.. &nbsp;<br>\nУчення &nbsp;тоннами &nbsp;паперу &nbsp;<br>\nНас &nbsp;придушили, &nbsp;мов &nbsp;щурів. &nbsp;<br>\n<br>\nТим &nbsp;часом &nbsp;людство &nbsp;на &nbsp;приміті &nbsp;<br>\nСтаре &nbsp;запитання &nbsp;трима: &nbsp;<br>\nЩось &nbsp;є &nbsp;живого &nbsp;в &nbsp;білім &nbsp;світі, &nbsp;<br>\nОкрім &nbsp;Землі? &nbsp;Ачей &nbsp;нема!.. &nbsp;<br>\n<br>\nІ &nbsp;страшно &nbsp;нам &nbsp;отак &nbsp;раптово &nbsp;<br>\nПобачити &nbsp;своє &nbsp;життя: &nbsp;<br>\nТоді &nbsp;ж &nbsp;ми &nbsp;булька &nbsp;випадкова &nbsp;— &nbsp;<br>\nНі &nbsp;сенсу, &nbsp;ані &nbsp;майбуття. &nbsp;<br>\n<br>\nНерона-палія &nbsp;нащадок &nbsp;<br>\nЛюдську &nbsp;мораль &nbsp;здає &nbsp;в &nbsp;архів: &nbsp;<br>\nЯкщо &nbsp;життя &nbsp;— &nbsp;сліпий &nbsp;випадок, &nbsp;<br>\nНемає &nbsp;перед &nbsp;ним &nbsp;гріхів. &nbsp;<br>\n<br>\nХай &nbsp;рветься &nbsp;бомба, &nbsp;куля &nbsp;свище &nbsp;<br>\nІ &nbsp;трупи &nbsp;засипає &nbsp;сніг,— &nbsp;<br>\nЩоб &nbsp;тільки &nbsp;ти &nbsp;піднявся &nbsp;вище &nbsp;<br>\nІ &nbsp;цілий &nbsp;світ &nbsp;поклав &nbsp;до &nbsp;ніг. &nbsp;<br>\n<br>\nУ &nbsp;цьому &nbsp;сенс. &nbsp;у &nbsp;цьому &nbsp;право &nbsp;<br>\nІ &nbsp;шлях &nbsp;до &nbsp;вищої &nbsp;мети. &nbsp;<br>\nХай &nbsp;ріки &nbsp;піняться &nbsp;криваво &nbsp;— &nbsp;<br>\nАби &nbsp;лиш &nbsp;влади &nbsp;досягти… &nbsp;<br>\n<br>\nО, &nbsp;я &nbsp;там &nbsp;був! &nbsp;О, &nbsp;я &nbsp;те &nbsp;бачив! &nbsp;<br>\nСобі &nbsp;дивуюсь, &nbsp;що &nbsp;живу. &nbsp;<br>\nХтось &nbsp;хижий &nbsp;коси &nbsp;намантачив &nbsp;— &nbsp;<br>\nЛюдей &nbsp;косив, &nbsp;немов &nbsp;траву. &nbsp;<br>\n<br>\nА &nbsp;потім &nbsp;реготав &nbsp;шалено, &nbsp;<br>\nНаливши &nbsp;в &nbsp;келихи &nbsp;вина: &nbsp;<br>\n— &nbsp;Вмирають &nbsp;бовдури &nbsp;за &nbsp;мене. &nbsp;<br>\nХто &nbsp;ж &nbsp;я &nbsp;— &nbsp;сам &nbsp;бог &nbsp;чи &nbsp;сатана?.. &nbsp;<br>\n<br>\n2. &nbsp;<br>\n<br>\nСеред &nbsp;духовної &nbsp;отрути, &nbsp;<br>\nВ &nbsp;безвір’ї, &nbsp;ніби &nbsp;у &nbsp;чумі, &nbsp;<br>\nВже &nbsp;інколи &nbsp;прозріння &nbsp;чути: &nbsp;<br>\n— &nbsp;Усе &nbsp;не &nbsp;так! &nbsp;Ми &nbsp;не &nbsp;самі. &nbsp;<br>\n<br>\nЄ &nbsp;в &nbsp;пізнанні &nbsp;не &nbsp;тільки &nbsp;жертви &nbsp;— &nbsp;<br>\nЄ &nbsp;голос &nbsp;правди &nbsp;віковий. &nbsp;<br>\nМи &nbsp;цілий &nbsp;світ &nbsp;назвали &nbsp;мертвим, &nbsp;<br>\nТа &nbsp;схаменіться: &nbsp;він &nbsp;живий! &nbsp;<br>\n<br>\nЗемля, &nbsp;мов &nbsp;Діоген &nbsp;у &nbsp;бочці, &nbsp;<br>\nСебе &nbsp;загойдує &nbsp;давно. &nbsp;<br>\nА &nbsp;світ &nbsp;живий &nbsp;у &nbsp;кожній &nbsp;точці &nbsp;— &nbsp;<br>\nУсюди &nbsp;є &nbsp;святе &nbsp;зерно. &nbsp;<br>\n<br>\nНема &nbsp;ні &nbsp;прірви, &nbsp;ані &nbsp;тину &nbsp;<br>\nМіж &nbsp;нами &nbsp;й &nbsp;Космосом &nbsp;— &nbsp;поглянь: &nbsp;<br>\nЗгорнувся &nbsp;промінь &nbsp;у &nbsp;клітину &nbsp;— &nbsp;<br>\nТепер &nbsp;він &nbsp;дерево &nbsp;чи &nbsp;лань. &nbsp;<br>\n<br>\nЖивим &nbsp;є &nbsp;квант. &nbsp;Живим &nbsp;є &nbsp;Світло. &nbsp;<br>\nІнакше &nbsp;у &nbsp;страшній &nbsp;імлі &nbsp;<br>\nЖиття &nbsp;б &nbsp;ніколи &nbsp;не &nbsp;розквітло &nbsp;<br>\nНа &nbsp;цій &nbsp;безрадісній &nbsp;землі. &nbsp;<br>\n<br>\n3. &nbsp;<br>\n<br>\nХтось &nbsp;чує, &nbsp;і &nbsp;тоді &nbsp;у &nbsp;груди &nbsp;<br>\nПриходить &nbsp;Всесвіту &nbsp;жага. &nbsp;<br>\nІ &nbsp;бачать &nbsp;занімілі &nbsp;люди, &nbsp;<br>\nЯк &nbsp;карлик &nbsp;горами &nbsp;верга. &nbsp;<br>\n<br>\nТа &nbsp;на &nbsp;Землі &nbsp;не &nbsp;кожна &nbsp;совість &nbsp;<br>\nПриймає &nbsp;бачення &nbsp;нове &nbsp;— &nbsp;<br>\nЩе &nbsp;люди &nbsp;славлять &nbsp;випадковість, &nbsp;<br>\nЩоб &nbsp;нею &nbsp;пояснить &nbsp;живе. &nbsp;<br>\n<br>\nЄ &nbsp;добра &nbsp;страва &nbsp;у &nbsp;тарілці &nbsp;— &nbsp;<br>\nТо &nbsp;й &nbsp;досить, &nbsp;в &nbsp;цьому &nbsp;сенс &nbsp;життя. &nbsp;<br>\nА &nbsp;інші &nbsp;топлять &nbsp;у &nbsp;горілці &nbsp;<br>\nБезглуздість &nbsp;власного &nbsp;буття… &nbsp;<br>\n<br>\nОтак &nbsp;ми &nbsp;й &nbsp;живемо &nbsp;тепера &nbsp;<br>\nВ &nbsp;жорстокий &nbsp;та &nbsp;бездушний &nbsp;вік. &nbsp;<br>\nСтара &nbsp;вже &nbsp;закінчилась &nbsp;ера, &nbsp;<br>\nНовий &nbsp;ще &nbsp;не &nbsp;почався &nbsp;лік. &nbsp;<br>\n<br>\nІ &nbsp;Сонце &nbsp;у &nbsp;якусь &nbsp;годину &nbsp;<br>\nПоймає &nbsp;вогняна &nbsp;журба: &nbsp;<br>\nКоли &nbsp;ж &nbsp;я &nbsp;виліплю, &nbsp;людино, &nbsp;<br>\nІз &nbsp;тебе &nbsp;друга &nbsp;— &nbsp;не &nbsp;раба?.. &nbsp;<br>\n<br>\n4. &nbsp;<br>\n<br>\nЯ &nbsp;проростаю &nbsp;сам &nbsp;крізь &nbsp;себе, &nbsp;<br>\nНемов &nbsp;травиця &nbsp;крізь &nbsp;асфальт, &nbsp;<br>\nІ &nbsp;споглядаю &nbsp;інше &nbsp;небо &nbsp;— &nbsp;<br>\nДля &nbsp;вас &nbsp;незрозумілу &nbsp;даль. &nbsp;<br>\n<br>\nВи &nbsp;ще &nbsp;не &nbsp;вийшли &nbsp;з &nbsp;поторочі, &nbsp;<br>\nЯка &nbsp;гнітить &nbsp;і &nbsp;чавить &nbsp;вас. &nbsp;<br>\nПітьма &nbsp;скувала &nbsp;ваші &nbsp;очі, &nbsp;<br>\nДух &nbsp;непробуджений &nbsp;погас. &nbsp;<br>\n<br>\nСліпим &nbsp;не &nbsp;можна &nbsp;пояснити &nbsp;<br>\nТвоєї, &nbsp;Всесвіте, &nbsp;краси. &nbsp;<br>\nЇм, &nbsp;грішним, &nbsp;навіть &nbsp;не &nbsp;наснити, &nbsp;<br>\nЯкий &nbsp;насправді &nbsp;ти &nbsp;єси. &nbsp;<br>\n<br>\nСкорбота &nbsp;роз’їдає &nbsp;груди, &nbsp;<br>\nА &nbsp;серце &nbsp;вже &nbsp;не &nbsp;зберегти. &nbsp;<br>\nКричу &nbsp;у &nbsp;безвість: &nbsp;люди, &nbsp;люди! &nbsp;<br>\nАдже &nbsp;ж &nbsp;ви &nbsp;люди, &nbsp;не &nbsp;кроти. &nbsp;<br>\n<br>\nВже &nbsp;здалеку &nbsp;свою &nbsp;планету &nbsp;<br>\nВивчаєте, &nbsp;немов &nbsp;боги, &nbsp;<br>\nА &nbsp;серце &nbsp;оплели &nbsp;тенета &nbsp;— &nbsp;<br>\nНі &nbsp;віри &nbsp;в &nbsp;ньому, &nbsp;ні &nbsp;снаги. &nbsp;<br>\n<br>\nВи &nbsp;й &nbsp;не &nbsp;питаєте: &nbsp;а &nbsp;звідки &nbsp;<br>\nВзялись &nbsp;живого &nbsp;корінці? &nbsp;<br>\nДля &nbsp;вас &nbsp;і &nbsp;зорі &nbsp;— &nbsp;тільки &nbsp;свідки, &nbsp;<br>\nА &nbsp;не &nbsp;борці &nbsp;і &nbsp;не &nbsp;творці. &nbsp;<br>\n<br>\nО &nbsp;ні, &nbsp;на &nbsp;проповідь &nbsp;церковну &nbsp;<br>\nЯ &nbsp;вас &nbsp;не &nbsp;поведу, &nbsp;брати. &nbsp;<br>\nАле &nbsp;загляньте &nbsp;в &nbsp;чашу &nbsp;повну &nbsp;<br>\nПо &nbsp;той &nbsp;бік &nbsp;квазіпустоти. &nbsp;<br>\n<br>\nНе &nbsp;пустота &nbsp;— &nbsp;жива &nbsp;основа!.. &nbsp;<br>\nСебе &nbsp;і &nbsp;діток &nbsp;не &nbsp;дуріть. &nbsp;<br>\nХай &nbsp;відмира &nbsp;облудна &nbsp;мова &nbsp;— &nbsp;<br>\nПовірте &nbsp;гомону &nbsp;століть. &nbsp;<br>\n<br>\nІ &nbsp;ви &nbsp;прозрієте. &nbsp;І &nbsp;душі &nbsp;<br>\nПотягнуться &nbsp;у &nbsp;світ &nbsp;живий. &nbsp;<br>\nУбогу &nbsp;твердь &nbsp;земної &nbsp;суші &nbsp;<br>\nЗаселить &nbsp;завтра &nbsp;люд &nbsp;новий. &nbsp;<br>\n<br>\nТо &nbsp;будуть &nbsp;зрячі, &nbsp;мудрі &nbsp;люди, &nbsp;<br>\nВідкриті &nbsp;сонячним &nbsp;вітрам. &nbsp;<br>\nІкон &nbsp;і &nbsp;храмів &nbsp;там &nbsp;не &nbsp;буде, &nbsp;<br>\nБо &nbsp;Всесвіт &nbsp;— &nbsp;наш &nbsp;єдиний &nbsp;храм! &nbsp;<br>\n<br>\n\n\n\n<br><br>\n"
}