{
  "author": "Бровченко Володимир",
  "name": "СТРУНА ЛЕОНТОВИЧА",
  "link": "metrs_poem.php?poem=12991",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>СТРУНА ЛЕОНТОВИЧА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;що &nbsp;ж &nbsp;ти &nbsp;робиш &nbsp;з &nbsp;нами, &nbsp;чародію!<br>\nТаку &nbsp;до &nbsp;серця &nbsp;підібрав &nbsp;струну,<br>\nНемов &nbsp;озвучив &nbsp;споконвічну &nbsp;мрію,<br>\nУсиновивши &nbsp;пісні &nbsp;таїну.<br>\n<br>\nЯк &nbsp;в &nbsp;Гончара &nbsp;вода, &nbsp;вогонь &nbsp;і &nbsp;глина<br>\nПереростають &nbsp;в &nbsp;дивину &nbsp;добра,<br>\nТак &nbsp;і &nbsp;в &nbsp;тобі &nbsp;співуча &nbsp;Україна<br>\nЗнайшла &nbsp;казкових &nbsp;звуків &nbsp;Гончара.<br>\n<br>\nТремтливий &nbsp;щедрик, &nbsp;і &nbsp;сумний &nbsp;дударик,<br>\nІ &nbsp;плач &nbsp;народний &nbsp;– &nbsp;козака &nbsp;несуть…<br>\nА &nbsp;то &nbsp;на &nbsp;сполох &nbsp;дужий &nbsp;дзвін &nbsp;ударить,<br>\nЩоб &nbsp;світові &nbsp;явити &nbsp;нашу &nbsp;суть.<br>\n<br>\nПодаленів &nbsp;– &nbsp;шукайте &nbsp;вітра &nbsp;в &nbsp;полі,<br>\nТа &nbsp;поміж &nbsp;людом &nbsp;зерна &nbsp;полишив &nbsp;–<br>\nТо &nbsp;відгомін &nbsp;народної &nbsp;неволі,<br>\nТо &nbsp;гімн &nbsp;розкутий &nbsp;нашої &nbsp;душі.<br>\n<br>\nІ &nbsp;що &nbsp;тобі &nbsp;подільські &nbsp;виднокола,<br>\nКоли &nbsp;земля &nbsp;і &nbsp;небо &nbsp;замалі!<br>\nБлагословляє &nbsp;ж &nbsp;Лисенко &nbsp;Микола<br>\nТа &nbsp;з &nbsp;братньої &nbsp;Росії &nbsp;вчителі…<br>\n<br>\nЯк &nbsp;голоси &nbsp;на &nbsp;барви &nbsp;розмережив<br>\nІ &nbsp;подолала &nbsp;пісня &nbsp;рабський &nbsp;ляк,<br>\nПереорали &nbsp;люди &nbsp;вічні &nbsp;межі<br>\nВ &nbsp;серцях &nbsp;і &nbsp;на &nbsp;покривджених &nbsp;полях.<br>\n<br>\nА &nbsp;нам &nbsp;би, &nbsp;дітям &nbsp;вже &nbsp;нового &nbsp;часу,<br>\nТа &nbsp;не &nbsp;забуть &nbsp;кривавий &nbsp;п’ятий &nbsp;год,<br>\nЯк &nbsp;перший &nbsp;робітничий &nbsp;хор &nbsp;Донбасу<br>\nЗ &nbsp;твоїм &nbsp;пісенням &nbsp;йшов &nbsp;на &nbsp;ешафот.<br>\n<br>\nІ &nbsp;голоси &nbsp;палають, &nbsp;мов &nbsp;стожари,<br>\nІ &nbsp;вже &nbsp;пісні &nbsp;твої &nbsp;мов &nbsp;ті &nbsp;штики,<br>\nБо &nbsp;недарма &nbsp;ж &nbsp;капели &nbsp;комісара<br>\nРозшукують &nbsp;денікінські &nbsp;шпики…<br>\n<br>\nТвої &nbsp;ми, &nbsp;диригенте, &nbsp;капеляни,<br>\nТи &nbsp;вибачай, &nbsp;що &nbsp;не &nbsp;навчились &nbsp;нот.<br>\nКоли &nbsp;свободи &nbsp;промінь &nbsp;в &nbsp;вічі &nbsp;глянув &nbsp;–<br>\nТвоєї &nbsp;заспівав &nbsp;увесь &nbsp;народ.<br>\n<br>\nВ &nbsp;народу &nbsp;взяв &nbsp;– &nbsp;в &nbsp;народі &nbsp;не &nbsp;загине!<br>\nІ &nbsp;славу &nbsp;новороджену &nbsp;твою<br>\nВже &nbsp;понесли &nbsp;Стеценко &nbsp;і &nbsp;Тичина<br>\nВ &nbsp;революційну &nbsp;грізну &nbsp;крутію.<br>\n<br>\nІ &nbsp;сум, &nbsp;і &nbsp;сміх, &nbsp;і &nbsp;барва &nbsp;вечорова &nbsp;–<br>\nЗаслухалися &nbsp;села &nbsp;і &nbsp;міста.<br>\nТи &nbsp;будь &nbsp;щаслива, &nbsp;пісне, &nbsp;будь &nbsp;здорова &nbsp;–<br>\nІ &nbsp;наша &nbsp;глибина, &nbsp;і &nbsp;висота.<br>\n<br>\nО &nbsp;славні &nbsp;музиканти &nbsp;новомодні,<br>\nЧи &nbsp;ж &nbsp;віднайшли &nbsp;ви, &nbsp;де &nbsp;живе &nbsp;краса?<br>\nІ &nbsp;що &nbsp;воно: &nbsp;чи &nbsp;то &nbsp;пісні &nbsp;народні,<br>\nЧи &nbsp;Леонтович &nbsp;душі &nbsp;потряса?<br>\n<br>\nКоли &nbsp;згадає &nbsp;день, &nbsp;то &nbsp;ще &nbsp;й &nbsp;понині<br>\nДо &nbsp;тихого &nbsp;будинку &nbsp;в &nbsp;Тульчині,<br>\nПо &nbsp;світу &nbsp;політавши, &nbsp;по &nbsp;Вкраїні,<br>\nВертають &nbsp;Леонтовича &nbsp;пісні…<br>\n<br>\nВ &nbsp;ключі &nbsp;дієзи &nbsp;ставили &nbsp;поети,<br>\nІ &nbsp;сонце &nbsp;клекотало &nbsp;над &nbsp;Дніпром.<br>\nІ &nbsp;набирала &nbsp;наша &nbsp;пісня &nbsp;лету,<br>\nЩоб &nbsp;– &nbsp;льодолом &nbsp;у &nbsp;душах, &nbsp;льодолом!<br>\n\n\n\n<br><br>\n"
}