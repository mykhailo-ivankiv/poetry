{
  "author": "Куліш Пантелеймон",
  "name": "СЕСТРИ НЕМЕЗІДИ",
  "link": "metrs_poem.php?poem=8702",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>СЕСТРИ НЕМЕЗІДИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>На спомин про наданнє єзуїтам руських маєтностей 1882 року</i><br><br>\nДивлюсь &nbsp;на &nbsp;тебе, &nbsp;Відню, &nbsp;із &nbsp;Дорибаха<br>\nІ &nbsp;думаю: &nbsp;\"Як &nbsp;гарно &nbsp;ти &nbsp;послався!<br>\nЯк &nbsp;твердо &nbsp;спиш! &nbsp;мов &nbsp;п'яний &nbsp;горопаха,<br>\nЩо &nbsp;досхочу &nbsp;горілки &nbsp;нализався\".<br>\n<br>\nТебе &nbsp;впоїла &nbsp;римська &nbsp;оковита, &nbsp;-<br>\nНе &nbsp;aqua &nbsp;vitae, &nbsp;aqua &nbsp;mortis, &nbsp;брате!<br>\nРука &nbsp;кривава, &nbsp;золотом &nbsp;не &nbsp;сита,<br>\nТвій &nbsp;розум &nbsp;сторожкий &nbsp;уклала &nbsp;спати.<br>\n<br>\nШахрайствує &nbsp;вона, &nbsp;кишені &nbsp;трусить<br>\nУ &nbsp;нації, &nbsp;що &nbsp;зброєю &nbsp;пишалась,<br>\nІ &nbsp;пані &nbsp;вбога &nbsp;Русь &nbsp;коритись &nbsp;мусить:<br>\nБо &nbsp;тільки &nbsp;назва &nbsp;в &nbsp;неї &nbsp;ще &nbsp;зісталась.<br>\n<br>\nТак, &nbsp;назва &nbsp;тільки: &nbsp;Русь &nbsp;та &nbsp;Україна:<br>\nСю &nbsp;назву &nbsp;носять &nbsp;сестри &nbsp;Немезіди.<br>\nВ &nbsp;ім'я &nbsp;тих &nbsp;сестер, &nbsp;від &nbsp;отця &nbsp;до &nbsp;сина<br>\nЖиве &nbsp;в &nbsp;нас &nbsp;пам'ять &nbsp;про &nbsp;гіркі &nbsp;обиди.<br>\n<br>\nПрийняв &nbsp;єси &nbsp;до &nbsp;себе &nbsp;тих &nbsp;злодіїв,<br>\nЩо &nbsp;і &nbsp;вночі &nbsp;і &nbsp;вдень &nbsp;мир &nbsp;обкрадають:<br>\nГотуйся &nbsp;з &nbsp;ними &nbsp;до &nbsp;страшенних &nbsp;діїв.<br>\nТакої &nbsp;помсти &nbsp;люде &nbsp;не &nbsp;зазнають.<br>\n<br>\nЯк &nbsp;зарикають &nbsp;навкруги &nbsp;гармати<br>\nІ &nbsp;заблищать &nbsp;понад &nbsp;тобою &nbsp;бомби,<br>\nНе &nbsp;знатимеш, &nbsp;куди &nbsp;тобі &nbsp;втікати,<br>\nВ &nbsp;які &nbsp;тобі &nbsp;ховатись &nbsp;катакомби.<br>\n<br>\nІ &nbsp;визиратимеш &nbsp;тогді &nbsp;даремно<br>\nТого &nbsp;козацтва, &nbsp;\"люду &nbsp;грошового\",<br>\nЩо &nbsp;з &nbsp;крулем &nbsp;Яном &nbsp;боронили &nbsp;ревно<br>\nТебе &nbsp;від &nbsp;турчина, &nbsp;сіпаки &nbsp;злого.<br>\n<br>\nНе &nbsp;приймуть &nbsp;козаки &nbsp;від &nbsp;тебе &nbsp;плати,<br>\nЩоб &nbsp;знов &nbsp;тебе &nbsp;з &nbsp;напасті &nbsp;слобонити<br>\nІ &nbsp;забезпечити &nbsp;твої &nbsp;палати,<br>\nДе, &nbsp;мов &nbsp;гадюки, &nbsp;в'ються &nbsp;езуїти.<br>\n<br>\nНі! &nbsp;вдарять &nbsp;на &nbsp;твої &nbsp;давнезні &nbsp;мури,<br>\nНа &nbsp;кублище &nbsp;сліпого &nbsp;католицтва<br>\nІ &nbsp;зроблять &nbsp;з &nbsp;них &nbsp;криваві &nbsp;кучугури,<br>\nЗаслужену &nbsp;могилу &nbsp;єзуїтства.\n\n\n<br><br>\n"
}