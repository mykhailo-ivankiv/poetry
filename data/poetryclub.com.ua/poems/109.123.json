{
  "author": "Нехода Іван Іванович",
  "name": "НІЦЦА",
  "link": "metrs_poem.php?poem=14373",
  "html": "\n<h4></h4>\n\n<a href=\"/metrs.php?id=820&amp;type=tvorch\" class=\"redhr1\">Творчість</a> |\n<a href=\"/metrs.php?id=820&amp;type=biogr\" class=\"redhr1\">Біографія</a> |\n<a href=\"/metrs.php?id=820&amp;type=critiques\" class=\"redhr1\">Критика</a>\n\n<h4>НІЦЦА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Олені Косарик</i><br><br>\n1. &nbsp;Ніцца &nbsp;ввечері<br>\n<br>\nХвиль &nbsp;безбережних &nbsp;голуба &nbsp;принада, &nbsp;-<br>\nТак &nbsp;ось &nbsp;вона, &nbsp;славетна &nbsp;Ніцца &nbsp;та!..<br>\nСпалахує &nbsp;Англійська &nbsp;променада<br>\nНад &nbsp;морем, &nbsp;як &nbsp;підкова &nbsp;золота...<br>\n<br>\nПідкова! &nbsp;Зберегли &nbsp;повір'я &nbsp;люди:<br>\nТой, &nbsp;хто &nbsp;підкову &nbsp;знайде &nbsp;на &nbsp;путі, &nbsp;-<br>\nЩасливий, &nbsp;кажуть, &nbsp;все &nbsp;життя &nbsp;вже &nbsp;буде,<br>\nНе &nbsp;відатиме &nbsp;горя &nbsp;у &nbsp;житті!..<br>\n<br>\nСіяє &nbsp;Ніцца &nbsp;- &nbsp;золота &nbsp;підкова<br>\nНа &nbsp;середземноморських &nbsp;берегах.<br>\nЗдаля &nbsp;- &nbsp;приваблива &nbsp;і &nbsp;загадкова,<br>\nЗблизька &nbsp;- &nbsp;фальшивий &nbsp;блиск &nbsp;в &nbsp;її &nbsp;вогнях.<br>\n<br>\nРозкішна &nbsp;Ніцца, &nbsp;пишна &nbsp;і &nbsp;красива!<br>\nЦі &nbsp;пальми, &nbsp;що &nbsp;підсвічені &nbsp;вночі,<br>\nВітрини &nbsp;ці,<br>\nКафе,<br>\nІ &nbsp;сяйва &nbsp;злива,<br>\nЗа &nbsp;столиками &nbsp;- &nbsp;пані &nbsp;й &nbsp;паничі...<br>\n<br>\nПід &nbsp;шепіт &nbsp;моря &nbsp;чи &nbsp;розмову &nbsp;тиху...<br>\nТи &nbsp;знайдеш &nbsp;все &nbsp;тут, &nbsp;ненажерна &nbsp;плоть:<br>\nСмокчи &nbsp;коктейль, &nbsp;цілуй &nbsp;красунь &nbsp;на &nbsp;втіху...<br>\nСум, &nbsp;як &nbsp;горіх, &nbsp;тут &nbsp;можеш &nbsp;розколоть!<br>\n<br>\nІстерика &nbsp;реклам... &nbsp;І &nbsp;хвиля &nbsp;п'янко,<br>\nМов &nbsp;кіт-воркіт, &nbsp;дрімотно &nbsp;муркотить...<br>\nІ &nbsp;виє &nbsp;джаз, &nbsp;трясе, &nbsp;як &nbsp;лихоманка,<br>\nТрясе, &nbsp;не &nbsp;затихаючи &nbsp;й &nbsp;на &nbsp;мить.<br>\n<br>\nКонцерти, &nbsp;казино... &nbsp;Вся &nbsp;ніч &nbsp;- &nbsp;в &nbsp;розвазі!<br>\nЯк &nbsp;віяла &nbsp;- &nbsp;пожовклі &nbsp;пальми &nbsp;в &nbsp;млі...<br>\nТут &nbsp;богу &nbsp;втіхи &nbsp;моляться &nbsp;в &nbsp;екстазі<br>\nМільярдами &nbsp;хрещені &nbsp;королі!<br>\n<br>\nВони &nbsp;знайшли &nbsp;цю &nbsp;золоту &nbsp;підкову!<br>\nПале &nbsp;Негреско &nbsp;в &nbsp;райдузі &nbsp;вогнів...<br>\nПляж &nbsp;персональний!.. &nbsp;Ну, &nbsp;а &nbsp;вранці &nbsp;- &nbsp;знову<br>\nУ &nbsp;Монте-Карло...<br>\nБіль &nbsp;пече &nbsp;і &nbsp;гнів,<br>\n<br>\nЯк &nbsp;бачу &nbsp;отакого &nbsp;мільярдера<br>\nНа &nbsp;\"кадилаку\"... &nbsp;Поруч &nbsp;- &nbsp;крик &nbsp;очей<br>\nГолодного, &nbsp;що &nbsp;онде &nbsp;біля &nbsp;скверу<br>\nГазети &nbsp;продає...<br>\nНа &nbsp;хліб &nbsp;ачей!<br>\n<br>\nЗ &nbsp;Англійської &nbsp;цієї &nbsp;променади &nbsp;-<br>\nПід &nbsp;горами, &nbsp;з &nbsp;підстрижених &nbsp;терас &nbsp;-<br>\nЯ &nbsp;бачу &nbsp;мертві &nbsp;лози &nbsp;винограду,<br>\nОливкові &nbsp;гаї... &nbsp;Мороз &nbsp;якраз<br>\n<br>\nПобив &nbsp;зимою &nbsp;їх &nbsp;у &nbsp;всім &nbsp;Провансі...<br>\nЧи &nbsp;виживе &nbsp;цю &nbsp;зиму &nbsp;селянин?..<br>\nВ &nbsp;Пале &nbsp;Негреско &nbsp;-<br>\nМузика &nbsp;і &nbsp;танці,<br>\nНа &nbsp;променаді &nbsp;- &nbsp;шерхлий &nbsp;шурх &nbsp;машин...<br>\n<br>\nЩо &nbsp;мільярдерам &nbsp;до &nbsp;біди &nbsp;народу?<br>\nВони &nbsp;знайшли &nbsp;підкову &nbsp;золоту,<br>\nВони &nbsp;щасливі &nbsp;з &nbsp;роду &nbsp;і &nbsp;до &nbsp;роду,<br>\nДля &nbsp;них &nbsp;- &nbsp;і &nbsp;джази, &nbsp;і &nbsp;сади &nbsp;в &nbsp;цвіту!<br>\n<br>\nНі, &nbsp;до &nbsp;життя &nbsp;такого &nbsp;я &nbsp;не &nbsp;звикну...<br>\nВікно &nbsp;в &nbsp;готелі &nbsp;зачинив &nbsp;своє...<br>\nЯк &nbsp;вітер, &nbsp;джаз &nbsp;вривається &nbsp;і &nbsp;в &nbsp;вікна,<br>\nТривожить &nbsp;серце,<br>\nСпати &nbsp;не &nbsp;дає...<br>\n<br>\n2. &nbsp;Ніцца &nbsp;вранці<br>\n<br>\nСонячна &nbsp;Ніцца, &nbsp;далі &nbsp;прозорі,<br>\nХвиль &nbsp;голубий &nbsp;прибій...<br>\nУ &nbsp;Середземнім &nbsp;гойдаюсь &nbsp;морі,<br>\nЯк &nbsp;в &nbsp;гойдалці &nbsp;голубій.<br>\n<br>\nМоже, &nbsp;хоч &nbsp;море &nbsp;зніме &nbsp;утому...<br>\nЩо &nbsp;це &nbsp;там &nbsp;на &nbsp;воді?<br>\nВодний &nbsp;велосипед! &nbsp;І &nbsp;на &nbsp;ньому &nbsp;-<br>\nБуржуйчики &nbsp;молоді...<br>\n<br>\nНіцца &nbsp;уранці &nbsp;тиха &nbsp;і &nbsp;млява,<br>\nСпить &nbsp;вона &nbsp;до &nbsp;обід...<br>\nСонце &nbsp;у &nbsp;морі &nbsp;рибкою &nbsp;плава,<br>\nГен &nbsp;- &nbsp;золотий &nbsp;її &nbsp;слід!<br>\n<br>\nЗ &nbsp;берега &nbsp;кинув &nbsp;рибалка &nbsp;хрипко<br>\nВудку. &nbsp;Звисла &nbsp;рука...<br>\nКожного &nbsp;дня &nbsp;золоту &nbsp;він &nbsp;рибку,<br>\nКажуть, &nbsp;з &nbsp;води &nbsp;виклика.<br>\n<br>\nХоче &nbsp;просити &nbsp;у &nbsp;неї &nbsp;щастя...<br>\nДруже, &nbsp;часи &nbsp;не &nbsp;ті!<br>\nРибку &nbsp;піймать &nbsp;золоту &nbsp;не &nbsp;вдасться &nbsp;-<br>\nВ &nbsp;казці &nbsp;вона, &nbsp;не &nbsp;в &nbsp;житті...<br>\n<br>\nОчі &nbsp;в &nbsp;рибалки &nbsp;сумно-суворі,<br>\nЗ &nbsp;вудкою &nbsp;стій,<br>\nДубій...<br>\n<br>\nСонячна &nbsp;Ніцца, &nbsp;далі &nbsp;прозорі<br>\nІ &nbsp;хвиль &nbsp;голубий &nbsp;прибій...<br>\n<br>\n3. &nbsp;Ніцца &nbsp;в &nbsp;дощ<br>\n<br>\nВ &nbsp;дощ &nbsp;Середземне &nbsp;море &nbsp;бурхливе,<br>\nХиляться &nbsp;пальми,<br>\nГнуться &nbsp;оливи,<br>\nЧайки &nbsp;над &nbsp;морем &nbsp;- &nbsp;розхитано &nbsp;ж &nbsp;глиб &nbsp;-<br>\nСпритно &nbsp;полюють &nbsp;на &nbsp;риб...<br>\n<br>\nВкуталась &nbsp;Ніцца &nbsp;в &nbsp;хмари, &nbsp;як &nbsp;в &nbsp;світер.<br>\nВітер &nbsp;гуляє,<br>\nЗлива &nbsp;і &nbsp;вітер!..<br>\nВ &nbsp;Ніцці &nbsp;у &nbsp;час &nbsp;отакий &nbsp;не &nbsp;були &nbsp;ви?<br>\nЗначить, &nbsp;не &nbsp;знать &nbsp;вам, &nbsp;як &nbsp;плачуть &nbsp;оливи!<br>\nВбиті &nbsp;морозом, &nbsp;пожовклі &nbsp;сьогодні,<br>\nПлачуть &nbsp;оливи...<br>\nЦе &nbsp;- &nbsp;сльози &nbsp;народні!<br>\n<br>\nПлачуть &nbsp;оливи... &nbsp;Та &nbsp;що &nbsp;це &nbsp;я, &nbsp;справді?<br>\nНіццо! &nbsp;В &nbsp;тобі &nbsp;ж &nbsp;народивсь &nbsp;Гарібальді!<br>\nОсь &nbsp;його &nbsp;домик. &nbsp;Табличка &nbsp;сія:<br>\nВулиця &nbsp;носить &nbsp;це &nbsp;славне &nbsp;ім'я!<br>\nПам'ятник &nbsp;тут &nbsp;Гарібальді &nbsp;стоїть...<br>\nСонце &nbsp;пробилось.<br>\nВсміхнулась &nbsp;блакить...<br>\nНіццо, &nbsp;свого &nbsp;Гарібальді &nbsp;люби!..<br>\nСіли &nbsp;у &nbsp;ноги &nbsp;йому &nbsp;голуби...<br>\n<br>\nНіцца &nbsp;- &nbsp;це &nbsp;місто &nbsp;троянд. &nbsp;Двічі &nbsp;в &nbsp;рік<br>\nКвітнуть &nbsp;троянди &nbsp;тут.<br>\nГай &nbsp;із &nbsp;оливок, &nbsp;що &nbsp;зжовк &nbsp;на &nbsp;морозі, &nbsp;-<br>\nЗнову &nbsp;розквітне!<br>\nВесна &nbsp;вже &nbsp;в &nbsp;дорозі!<br>\n<br>\nКвіти &nbsp;- &nbsp;квітуйте,<br>\nРибалки &nbsp;- &nbsp;рибальте!<br>\nНіццо, &nbsp;нового &nbsp;роди &nbsp;Гарібальді!<br><br><em>Ніцца, 1956</em>\n\n\n<br><br>\n"
}