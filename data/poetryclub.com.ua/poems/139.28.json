{
  "author": "Тарнавська Марта",
  "name": "ПІВДЕННОКАЛІФОРНІЙСЬКИЙ РЕКВІЄМ ",
  "link": "/metrs_poem.php?poem=18283",
  "html": "\n<h4></h4>\n\n<a href=\"/metrs.php?id=152&amp;type=tvorch\" class=\"redhr1\">Творчість</a> |\n<a href=\"/metrs.php?id=152&amp;type=biogr\" class=\"redhr1\">Біографія</a> |\n<a href=\"/metrs.php?id=152&amp;type=critiques\" class=\"redhr1\">Критика</a>\n\n<h4>ПІВДЕННОКАЛІФОРНІЙСЬКИЙ РЕКВІЄМ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Пам’яті Лялі Савицької-Маланчук </i><br><br>\nНа &nbsp;твоїй &nbsp;вулиці &nbsp;захворіли &nbsp;дерева. &nbsp;<br>\nЗрізують &nbsp;їх. &nbsp;Пахне &nbsp;в &nbsp;повітрі &nbsp;камфорою. &nbsp;<br>\nТепер &nbsp;тут &nbsp;посадять &nbsp;евкаліпти &nbsp;<br>\n— &nbsp;ти &nbsp;називала &nbsp;їх &nbsp;— &nbsp;безвстидниці. &nbsp;<br>\nВони &nbsp;— &nbsp;як &nbsp;ми &nbsp;з &nbsp;тобою &nbsp;— &nbsp;нетутешні. &nbsp;<br>\nАле &nbsp;вони &nbsp;— &nbsp;здорові. &nbsp;Їм &nbsp;тут &nbsp;добре. &nbsp;<br>\n<br>\nКраїна &nbsp;цвіте &nbsp;вічною &nbsp;весною. &nbsp;<br>\nНа &nbsp;дах &nbsp;твоєї &nbsp;хати &nbsp;вишнева &nbsp;буґенвіля &nbsp;<br>\nпрослала &nbsp;пишноцвітний &nbsp;килим. &nbsp;<br>\nДовгошия &nbsp;якка &nbsp;ряхтить &nbsp;перлинами &nbsp;свого &nbsp;намиста. &nbsp;<br>\nТверде &nbsp;листя &nbsp;маґнолій &nbsp;<br>\n<br>\nховає &nbsp;зелень &nbsp;трави &nbsp;від &nbsp;гарячого &nbsp;сонця. &nbsp;<br>\n<br>\nБілі &nbsp;й &nbsp;рожеві &nbsp;олеандри &nbsp;<br>\n<br>\nрегулюють &nbsp;рвучкі &nbsp;потоки &nbsp;автострад. &nbsp;<br>\n<br>\nЦе &nbsp;твоя &nbsp;країна &nbsp;вічної &nbsp;весни. &nbsp;<br>\nЯ &nbsp;тут &nbsp;— &nbsp;лиш &nbsp;гість, &nbsp;але &nbsp;ти &nbsp;любила &nbsp;її, &nbsp;<br>\nяк &nbsp;той &nbsp;австралійський &nbsp;евкаліпт. &nbsp;<br>\nТи &nbsp;водила &nbsp;мене &nbsp;в &nbsp;зелені &nbsp;дикі &nbsp;каньйони, &nbsp;<br>\nу &nbsp;пустелю, &nbsp;що &nbsp;дише &nbsp;таємним &nbsp;своїм &nbsp;життям, &nbsp;<br>\nі &nbsp;білі &nbsp;хвилі &nbsp;океану &nbsp;вдаряли &nbsp;у &nbsp;вікна &nbsp;<br>\n<br>\nресторану &nbsp;наших &nbsp;зустрічей. &nbsp;<br>\n<br>\nЯ &nbsp;знову &nbsp;прийшла &nbsp;на &nbsp;зустріч &nbsp;з &nbsp;тобою, &nbsp;<br>\nале &nbsp;ти &nbsp;заховалася &nbsp;в &nbsp;зелені &nbsp;затінки &nbsp;кипарисів &nbsp;<br>\nі &nbsp;незайманість &nbsp;твого &nbsp;затишшя &nbsp;<br>\nстережуть &nbsp;гостродзюбі &nbsp;суворі &nbsp;райські &nbsp;птахи, &nbsp;<br>\nщо &nbsp;заглядають &nbsp;з-поза &nbsp;зеленолистих &nbsp;своїх &nbsp;щитів, &nbsp;<br>\nа &nbsp;поруч &nbsp;— &nbsp;зловорожі &nbsp;аґави &nbsp;вигинаються, &nbsp;<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;мов &nbsp;злющі &nbsp;змії. &nbsp;<br>\n<br>\nГомін &nbsp;життя &nbsp;навколо. &nbsp;<br>\nВ &nbsp;бородатій &nbsp;твоїй &nbsp;непідстриженій &nbsp;пальмі &nbsp;<br>\nзавелися &nbsp;галасливі &nbsp;шпаки &nbsp;й &nbsp;голуби. &nbsp;<br>\nДзижчать, &nbsp;мов &nbsp;комахи, &nbsp;малесенькими &nbsp;крильцятами &nbsp;колібрі, &nbsp;<br>\nвикльовуючи &nbsp;нектар &nbsp;з &nbsp;квітів &nbsp;гібіскуса. &nbsp;<br>\nПасма &nbsp;гір &nbsp;твоїх, &nbsp;як &nbsp;звичайно, &nbsp;заховалися &nbsp;<br>\n<br>\nза &nbsp;серпанком &nbsp;туману, &nbsp;<br>\n<br>\nа &nbsp;гаряче &nbsp;сонце, &nbsp;як &nbsp;щовечора, &nbsp;<br>\nпотопає &nbsp;в &nbsp;холодних &nbsp;водах &nbsp;великого &nbsp;океану. &nbsp;<br>\nТільки &nbsp;тебе &nbsp;немає. &nbsp;<br>\n<br>\nЗагинуло &nbsp;камфорне &nbsp;дерево. &nbsp; &nbsp;Ще &nbsp;день, &nbsp;ще &nbsp;два &nbsp;— &nbsp;<br>\nрозвіється &nbsp;запах &nbsp;по &nbsp;ньому. &nbsp; &nbsp;Виростуть &nbsp;нові &nbsp;евкаліпти &nbsp;<br>\nі &nbsp;діти &nbsp;не &nbsp;знатимуть, &nbsp;що &nbsp;жили &nbsp;тут &nbsp;колись &nbsp;<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;камфорні &nbsp;лаври. &nbsp;<br>\n<br>\nКоротка &nbsp;наша &nbsp;мить &nbsp;вічності. &nbsp;<br>\nКоротша, &nbsp;ніж &nbsp;вік &nbsp;камфорного &nbsp;лавра, &nbsp;ніж &nbsp;вік &nbsp;евкаліпта. &nbsp;<br>\n<br>\nДобре &nbsp;було &nbsp;ходити &nbsp;нам &nbsp;удвох &nbsp;по &nbsp;цій &nbsp;землі, &nbsp;<br>\nмилуватися &nbsp;її &nbsp;красою, &nbsp;<br>\nабо &nbsp;— &nbsp;як &nbsp;ти &nbsp;це, &nbsp;бувало, &nbsp;казала: &nbsp;<br>\n“ходити &nbsp;й &nbsp;усміхатися.” &nbsp;<br>\n<br>\n<br><br><em>1990 </em>\n\n\n<br><br>\n"
}