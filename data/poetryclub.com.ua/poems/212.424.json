{
  "author": "Славутич Яр (Жученко Григорій)",
  "name": "ДО СОЛОВ'Я",
  "link": "metrs_poem.php?poem=7316",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>ДО СОЛОВ'Я</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСтраждає &nbsp;серце &nbsp;й &nbsp;душить &nbsp;німота<br>\nМої &nbsp;чуття, &nbsp;немов &nbsp;після &nbsp;отрути,<br>\nЩо &nbsp;спрагло &nbsp;випили &nbsp;сухі &nbsp;вуста.<br>\nО &nbsp;як &nbsp;жадаю &nbsp;в &nbsp;Лету &nbsp;я &nbsp;пірнути!<br>\nТобі &nbsp;не &nbsp;заздрю, &nbsp;щасний &nbsp;Солов'ю,<br>\nАле &nbsp;й &nbsp;радію &nbsp;від &nbsp;лункого &nbsp;співу,<br>\nБо &nbsp;ти &nbsp;- &nbsp;немов &nbsp;окрилена &nbsp;Дріяда &nbsp;-<br>\n &nbsp; &nbsp; &nbsp;Мелодію &nbsp;свою<br>\nНа &nbsp;буків &nbsp;зелень, &nbsp;тінями &nbsp;мінливу,<br>\nЯсиш &nbsp;до &nbsp;літа &nbsp;звихрено &nbsp;і &nbsp;радо.<br>\n<br>\nТвій &nbsp;спів &nbsp;- &nbsp;ковток &nbsp;столітнього &nbsp;вина,<br>\nЩо &nbsp;грало &nbsp;міццю &nbsp;в &nbsp;темному &nbsp;підвалі.<br>\nВлилися &nbsp;в &nbsp;нього &nbsp;флора &nbsp;запашна<br>\nІ &nbsp;провансальська &nbsp;пісня &nbsp;без &nbsp;печалі.<br>\nТвій &nbsp;спів &nbsp;- &nbsp;це &nbsp;келих, &nbsp;повний &nbsp;жаготи,<br>\nЦе &nbsp;мирту &nbsp;шепіт, &nbsp;блиски &nbsp;Гіпокрени,<br>\nЗ &nbsp;кипінням &nbsp;перлів &nbsp;по &nbsp;краях &nbsp;мигтючих,<br>\n &nbsp; &nbsp; &nbsp;Це &nbsp;в &nbsp;сяйві &nbsp;ясноти<br>\nП'янкий &nbsp;напій, &nbsp;що &nbsp;в &nbsp;світ &nbsp;неуявленний<br>\nВеде &nbsp;й &nbsp;зникає &nbsp;між &nbsp;дерев &nbsp;пахучих.<br>\n<br>\nМіж &nbsp;тих &nbsp;дерев &nbsp;назавжди &nbsp;б &nbsp;розпливтись,<br>\nНавік &nbsp;позбутися &nbsp;марнот, &nbsp;і &nbsp;втоми,<br>\nІ &nbsp;лихоманки, &nbsp;що &nbsp;шугає &nbsp;ввись<br>\nІз &nbsp;душ &nbsp;людей &nbsp;у &nbsp;простір &nbsp;невідомий,<br>\nДе &nbsp;потрясає &nbsp;каліч &nbsp;сивину,<br>\nДе &nbsp;чахне &nbsp;юність &nbsp;у &nbsp;дочасній &nbsp;смерті,<br>\nДе &nbsp;навіть &nbsp;мислі &nbsp;- &nbsp;повні &nbsp;горя &nbsp;й &nbsp;туги,<br>\n &nbsp; &nbsp; &nbsp;Де &nbsp;вій &nbsp;важку &nbsp;стіну<br>\nНе &nbsp;зводять &nbsp;промені &nbsp;очей &nbsp;простерті<br>\nІ &nbsp;де &nbsp;Любов &nbsp;марніє &nbsp;від &nbsp;наруги.<br>\n<br>\nО &nbsp;як &nbsp;жадаю &nbsp;досягти &nbsp;тебе<br>\nНе &nbsp;між &nbsp;пантер &nbsp;на &nbsp;Бакха &nbsp;колісниці, &nbsp;-<br>\nНа &nbsp;крилах &nbsp;мрій &nbsp;крізь &nbsp;небо &nbsp;голубе,<br>\nХоч &nbsp;мозок &nbsp;тріскає &nbsp;від &nbsp;громовиці.<br>\nЯ &nbsp;вже &nbsp;з &nbsp;тобою, &nbsp;щасний &nbsp;Солов'ю!<br>\nЛаскава &nbsp;темінь &nbsp;літеплої &nbsp;ночі,<br>\nСидить &nbsp;на &nbsp;троні &nbsp;Місяць &nbsp;між &nbsp;сузір'я.<br>\n &nbsp; &nbsp; &nbsp;А &nbsp;в &nbsp;моїм &nbsp;краю<br>\nНемає &nbsp;світла &nbsp;- &nbsp;промені &nbsp;співочі<br>\nНа &nbsp;мшистий &nbsp;шлях &nbsp;сягають &nbsp;без &nbsp;довір'я.<br>\n<br>\nНе &nbsp;можу &nbsp;квітів &nbsp;бачити &nbsp;в &nbsp;ногах,<br>\nНі &nbsp;відчувати &nbsp;ароматний &nbsp;запах &nbsp;-<br>\nП'янкий &nbsp;бальзам, &nbsp;що &nbsp;йде &nbsp;по &nbsp;травинках,<br>\nПливе &nbsp;по &nbsp;гльоду &nbsp;сріблянистих &nbsp;лапах,<br>\nКоли &nbsp;пора &nbsp;весняна &nbsp;настає.<br>\nДля &nbsp;мене &nbsp;все &nbsp;незвідано &nbsp;минає &nbsp;-<br>\nЗухваль &nbsp;шипшини &nbsp;й &nbsp;лагода &nbsp;фіялки,<br>\n &nbsp; &nbsp; &nbsp;Що &nbsp;з &nbsp;травня &nbsp;щастя &nbsp;в'є,<br>\nІ &nbsp;рож &nbsp;гілля, &nbsp;що &nbsp;роси &nbsp;проливає,<br>\nІ &nbsp;літа &nbsp;шемроти &nbsp;на &nbsp;схилах &nbsp;балки.<br>\n<br>\nЯ &nbsp;тьмяно &nbsp;зрю... &nbsp;О, &nbsp;скільки &nbsp;вже &nbsp;разів<br>\nЯ &nbsp;кликав &nbsp;Смерть! &nbsp;Із &nbsp;нею &nbsp;я &nbsp;у &nbsp;згоді.<br>\nЛиш &nbsp;їй &nbsp;приношу &nbsp;мій &nbsp;хвалебний &nbsp;спів<br>\nУ &nbsp;тихій &nbsp;ласці &nbsp;й &nbsp;радісній &nbsp;догоді.<br>\nВона &nbsp;для &nbsp;мене &nbsp;- &nbsp;ждана &nbsp;благодать,<br>\nЇї &nbsp;жадаю &nbsp;стріти &nbsp;опівночі,<br>\nКоли &nbsp;ти &nbsp;палко &nbsp;виливаєш &nbsp;душу<br>\n &nbsp; &nbsp; &nbsp;Понад &nbsp;гіллясту &nbsp;гать.<br>\nТвоєю &nbsp;піснею &nbsp;в &nbsp;кончині &nbsp;врочій<br>\nМоє &nbsp;єство, &nbsp;як &nbsp;реквієм, &nbsp;я &nbsp;зрушу.<br>\n<br>\nБезсмертний &nbsp;Пташе, &nbsp;спів &nbsp;твій &nbsp;продзвенів<br>\nЧерез &nbsp;віки, &nbsp;народи &nbsp;й &nbsp;покоління.<br>\nБагато &nbsp;блазнів &nbsp;і &nbsp;царів &nbsp;за &nbsp;спів<br>\nТобі &nbsp;приносили &nbsp;благословіння.<br>\nТвоя, &nbsp;можливо, &nbsp;пісня &nbsp;залягла<br>\nУ &nbsp;серце &nbsp;Рути, &nbsp;що &nbsp;шукала &nbsp;дому,<br>\nКоли &nbsp;слізьми &nbsp;чужі &nbsp;краплини &nbsp;доли.<br>\n &nbsp; &nbsp; &nbsp;Можливо, &nbsp;це &nbsp;була<br>\nЇї &nbsp;сльозина, &nbsp;в &nbsp;гомоні &nbsp;морському, &nbsp;-<br>\nЛуна, &nbsp;що &nbsp;рвалась &nbsp;на &nbsp;забуте &nbsp;поле?<br>\n<br>\nЗабуте &nbsp;поле! &nbsp;Ці &nbsp;слова &nbsp;- &nbsp;як &nbsp;дзвін,<br>\nЯкий &nbsp;вістить &nbsp;перевтілити &nbsp;мрії.<br>\nПрощай, &nbsp;мій &nbsp;Пташе! &nbsp;Твій &nbsp;казковий &nbsp;гін,<br>\nМожливо, &nbsp;марно &nbsp;збуджує &nbsp;надії.<br>\nПрощай! &nbsp;Прощай! &nbsp;Жалобно &nbsp;завмира<br>\nТвій &nbsp;гимн &nbsp;у &nbsp;далечі &nbsp;над &nbsp;ручаями<br>\nНа &nbsp;схилах &nbsp;гір; &nbsp;у &nbsp;чорному &nbsp;проваллі<br>\n &nbsp; &nbsp; &nbsp;Його &nbsp;стихає &nbsp;гра.<br>\nБула &nbsp;це &nbsp;з'ява? &nbsp;Музика &nbsp;нестями?<br>\nЯ &nbsp;вже &nbsp;прокинувся? &nbsp;Чи &nbsp;мрію &nbsp;й &nbsp;далі?<br><br><em>1819</em>\n\n\n<br><br>\n"
}