{
  "author": "Чир Нестор",
  "name": "ВИДЕЛКА",
  "link": "metrs_poem.php?poem=14799",
  "html": "\n<h4></h4>\n\n<a href=\"/metrs.php?id=985&amp;type=tvorch\" class=\"redhr1\">Творчість</a> |\n<a href=\"/metrs.php?id=985&amp;type=biogr\" class=\"redhr1\">Біографія</a> |\n<a href=\"/metrs.php?id=985&amp;type=critiques\" class=\"redhr1\">Критика</a>\n\n<h4>ВИДЕЛКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ<br>\nГуде, &nbsp;наче &nbsp;вулик, &nbsp;базарище &nbsp;браве,<br>\nторгують &nbsp;наліво, &nbsp;торгують &nbsp;направо.<br>\nСтоїть &nbsp;серед &nbsp;натовпу, &nbsp;як &nbsp;серед &nbsp;моря,<br>\nстаренька &nbsp;бабуся &nbsp;- &nbsp;подобонька &nbsp;горя.<br>\nУ &nbsp;вицвілім &nbsp;оці &nbsp;загусла &nbsp;сльозина &nbsp;-<br>\nїй &nbsp;світ &nbsp;розколовся &nbsp;на &nbsp;дві &nbsp;половини.<br>\n- &nbsp;Купіть &nbsp;ось &nbsp;виделку, &nbsp;- &nbsp;ледь &nbsp;чутно &nbsp;благала.<br>\n- &nbsp;При &nbsp;шлюбнім &nbsp;вінчанні &nbsp;її &nbsp;я &nbsp;придбала.<br>\nВже &nbsp;літ &nbsp;має &nbsp;доста, &nbsp;а &nbsp;служить &nbsp;ще &nbsp;справно,<br>\nгостей &nbsp;дорогих &nbsp;пригощала &nbsp;недавно.<br>\nКупіть... &nbsp;поміняйте &nbsp;хоча &nbsp;б &nbsp;на &nbsp;хлібинку,<br>\nбо &nbsp;світ &nbsp;розколовся &nbsp;на &nbsp;дві &nbsp;половинки.<br>\n<br>\nІІ<br>\nТа &nbsp;люди &nbsp;минають. &nbsp;Вдають, &nbsp;що &nbsp;не &nbsp;чують.<br>\nДивачка, &nbsp;товаром &nbsp;таким &nbsp;не &nbsp;торгують!<br>\nНе &nbsp;відає, &nbsp;мабуть, &nbsp;що &nbsp;в &nbsp;моді &nbsp;банани,<br>\nщо &nbsp;імпортні &nbsp;шмотки &nbsp;сьогодні &nbsp;жадані.<br>\nОтак &nbsp;і &nbsp;проходять. &nbsp;І &nbsp;знати &nbsp;не &nbsp;хочуть &nbsp;-<br>\nсорокою &nbsp;смерть &nbsp;над &nbsp;старою &nbsp;стрекоче.<br>\nДавно &nbsp;розміняла &nbsp;усенько, &nbsp;що &nbsp;мала,<br>\nі &nbsp;жити &nbsp;бажання &nbsp;вже &nbsp;зовсім &nbsp;не &nbsp;стало.<br>\nАж &nbsp;ось &nbsp;крізь &nbsp;юрбу &nbsp;протиснувся &nbsp;до &nbsp;неї<br>\nдідусь &nbsp;низькорослий &nbsp;у &nbsp;сірій &nbsp;киреї.<br>\nТакий &nbsp;чепурний, &nbsp;що &nbsp;увесь &nbsp;аж &nbsp;світився,<br>\nненаче &nbsp;таким, &nbsp;бач, &nbsp;на &nbsp;світ &nbsp;народився.<br>\nЛиш &nbsp;очі &nbsp;зажурні, &nbsp;пригаслі, &nbsp;запалі,<br>\nі &nbsp;руки &nbsp;худі &nbsp;ледь &nbsp;помітно &nbsp;дрижали.<br>\nПослухав &nbsp;бабусю &nbsp;- &nbsp;і &nbsp;витягнув &nbsp;гривню<br>\n(останню, &nbsp;звичайно, &nbsp;як &nbsp;було &nbsp;не &nbsp;кривдно!).<br>\nПотримав &nbsp;хвилинку &nbsp;в &nbsp;холодній &nbsp;долоні<br>\nй &nbsp;простяг &nbsp;до &nbsp;бабусі, &nbsp;склонившись &nbsp;в &nbsp;поклоні:<br>\n- &nbsp;Візьміте, &nbsp;будь-ласка. &nbsp;Я &nbsp;знаю, &nbsp;що &nbsp;мало,<br>\nале &nbsp;це &nbsp;усе, &nbsp;що &nbsp;в &nbsp;кишені &nbsp;зосталось.<br>\nКоли &nbsp;за &nbsp;виделку &nbsp;платня &nbsp;моя &nbsp;бідна,<br>\nпростіть &nbsp;за &nbsp;турботу, &nbsp;що &nbsp;честі &nbsp;не &nbsp;гідна.<br>\nЛедь-ледь &nbsp;тріпотіла &nbsp;на &nbsp;вітрі &nbsp;купюра,<br>\nнемов &nbsp;дідусева &nbsp;колись &nbsp;шевелюра,<br>\nА &nbsp;він &nbsp;все &nbsp;тримав &nbsp;її &nbsp;міцно &nbsp;і &nbsp;вперто,<br>\nй &nbsp;здавалось, &nbsp;що &nbsp;ладен &nbsp;отут &nbsp;навіть &nbsp;вмерти.<br>\n<br>\nІІІ<br>\nМайнула &nbsp;хвилина, &nbsp;за &nbsp;нею &nbsp;- &nbsp;і &nbsp;друга.<br>\nБриніла &nbsp;струною &nbsp;душевна &nbsp;напруга.<br>\nТим &nbsp;часом &nbsp;прохожі &nbsp;здвигались &nbsp;довкола<br>\nі &nbsp;жартами &nbsp;нехіть &nbsp;ділились &nbsp;спроквола.<br>\nБабуся, &nbsp;нарешті, &nbsp;тихенько &nbsp;озвалась:<br>\n- &nbsp;Я &nbsp;дякую, &nbsp;пане, &nbsp;- &nbsp;і &nbsp;сльози &nbsp;ховала.<br>\n- &nbsp;Храни &nbsp;вас &nbsp;від &nbsp;голоду, &nbsp;Господи &nbsp;Боже!..<br>\nТа &nbsp;бачу, &nbsp;що &nbsp;й &nbsp;ви &nbsp;не &nbsp;такі &nbsp;вже &nbsp;заможні.<br>\n- &nbsp;Пусте, &nbsp;- &nbsp;пронеслося &nbsp;над &nbsp;юрмищем &nbsp;гідно,<br>\n- &nbsp;коли &nbsp;у &nbsp;людини &nbsp;бува &nbsp;недорідно.<br>\nБула &nbsp;б &nbsp;Україна, &nbsp;і &nbsp;пісня, &nbsp;і &nbsp;воля,<br>\nтоді &nbsp;в &nbsp;нас &nbsp;щедротна &nbsp;поселиться &nbsp;доля.<br>\nСказав &nbsp;- &nbsp;і &nbsp;розтанув &nbsp;в &nbsp;юрбі, &nbsp;як &nbsp;в &nbsp;тумані.<br>\n- &nbsp;Чекайте! &nbsp;- &nbsp;бабуся. &nbsp;- &nbsp;Назвіться &nbsp;хоч, &nbsp;пане!<br>\nАле &nbsp;чоловік &nbsp;серед &nbsp;гамору &nbsp;й &nbsp;прози<br>\nїї &nbsp;не &nbsp;почув.<br>\n...Тихо &nbsp;капали &nbsp;сльози.<br>\n<br>\nІV<br>\nВже &nbsp;потім, &nbsp;пізніше, &nbsp;на &nbsp;іншому &nbsp;краю<br>\nвеликого &nbsp;ринку &nbsp;почув &nbsp;я &nbsp;- &nbsp;лунає<br>\nчийсь &nbsp;голос &nbsp;знайомий, &nbsp;немов &nbsp;дідусевий,<br>\nв &nbsp;одвічній &nbsp;базарній &nbsp;нудній &nbsp;каруселі:<br>\n\"Купіть &nbsp;ось &nbsp;виделку, &nbsp;послужить &nbsp;ще &nbsp;справно,<br>\nгостей &nbsp;пригощала &nbsp;вона &nbsp;донедавна.<br>\nКупіть... &nbsp;поміняйте &nbsp;хоча &nbsp;б &nbsp;на &nbsp;хлібину,<br>\nбо &nbsp;світ &nbsp;розколовся &nbsp;на &nbsp;дві &nbsp;половини\".\n\n\n<br><br>\n"
}