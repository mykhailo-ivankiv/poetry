{
  "author": "Грищук Броніслав",
  "name": "ЧОРНИЙ ОСТРІВ, БІЛІ ЛЕБЕДІ",
  "link": "metrs_poem.php?poem=3075",
  "html": "\n<h4></h4>\n\n<a href=\"/metrs.php?id=155&amp;type=tvorch\" class=\"redhr1\">Творчість</a> |\n<a href=\"/metrs.php?id=155&amp;type=biogr\" class=\"redhr1\">Біографія</a> |\n<a href=\"/metrs.php?id=155&amp;type=critiques\" class=\"redhr1\">Критика</a>\n\n<h4>ЧОРНИЙ ОСТРІВ, БІЛІ ЛЕБЕДІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;іду &nbsp;собі &nbsp;у &nbsp;вересень, &nbsp;<br>\nв &nbsp;лоскотання &nbsp;павутинні, &nbsp;<br>\nЧорний &nbsp;Острів &nbsp;на &nbsp;тім &nbsp;березі, &nbsp;<br>\nбілі &nbsp;лебеді &nbsp;на &nbsp;хвилі. &nbsp;<br>\n<br>\nСоціальне &nbsp;забезпечений, &nbsp;<br>\nщо &nbsp;й &nbsp;америки &nbsp;не &nbsp;треба, &nbsp;<br>\nя &nbsp;пускаю &nbsp;дим &nbsp;колечками &nbsp;<br>\nв &nbsp;незалежне &nbsp;рідне &nbsp;небо. &nbsp;<br>\n<br>\nЯ &nbsp;пускаю &nbsp;дим &nbsp;хмаринками &nbsp;<br>\nза &nbsp;плече &nbsp;своє &nbsp;за &nbsp;праве, &nbsp;<br>\nплаче &nbsp;ангел, &nbsp;хоронитель &nbsp;мій, &nbsp;<br>\nбезутішно, &nbsp;безугавно. &nbsp;<br>\n<br>\nТа &nbsp;невже, &nbsp;мовляв, &nbsp;не &nbsp;знаю &nbsp;я, &nbsp;<br>\nщо &nbsp;куріння &nbsp;— &nbsp;клята &nbsp;вада, &nbsp;<br>\nщо &nbsp;цигарка &nbsp;термоядерна &nbsp;— &nbsp;<br>\nто &nbsp;дияволові &nbsp;ладан! &nbsp;<br>\n<br>\nВін &nbsp;за &nbsp;мною &nbsp;йде &nbsp;похнюплено, &nbsp;<br>\nніби &nbsp;й &nbsp;знать &nbsp;мене &nbsp;не &nbsp;хоче, &nbsp;<br>\nжурно &nbsp;крила &nbsp;перламутрові &nbsp;<br>\nпо &nbsp;ковдобинах &nbsp;волоче. &nbsp;<br>\n<br>\nА &nbsp;ген-ген, &nbsp;дурне, &nbsp;задрипане, &nbsp;<br>\nз &nbsp;головонькою &nbsp;хмільною, &nbsp;<br>\nі &nbsp;моє &nbsp;минуле &nbsp;нипає &nbsp;<br>\nдощовою &nbsp;стороною. &nbsp;<br>\n<br>\nЙде &nbsp;стернею, &nbsp;і &nbsp;покосами, &nbsp;<br>\nі &nbsp;рудою &nbsp;осокою, &nbsp;<br>\nпоза &nbsp;літом, &nbsp;поза &nbsp;осінню, &nbsp;<br>\nпоза &nbsp;Вовчою &nbsp;горою. &nbsp;<br>\n<br>\nНе &nbsp;почути &nbsp;вже, &nbsp;не &nbsp;вгледіти &nbsp;— &nbsp;<br>\nздаленіло, &nbsp;спопеліло… &nbsp;<br>\nЧорний &nbsp;Острів, &nbsp;білі &nbsp;лебеді, &nbsp;<br>\nдоле &nbsp;моя &nbsp;чорно-біла!\n\n\n<br><br>\n"
}