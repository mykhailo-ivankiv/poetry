{
  "author": "Славутич Яр (Жученко Григорій)",
  "name": "8. ПАВЛО В БАНКОКУ",
  "link": "/metrs_poem.php?poem=7255",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>8. ПАВЛО В БАНКОКУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n351<br>\nМинає &nbsp;час &nbsp;- &nbsp;немов &nbsp;тече &nbsp;ріка!<br>\nМинає &nbsp;зло, &nbsp;але &nbsp;й &nbsp;добро &nbsp;минає.<br>\nХоча &nbsp;дзвенить &nbsp;епоха &nbsp;гомінка, &nbsp;-<br>\nЦей &nbsp;панта &nbsp;рей, &nbsp;минання &nbsp;неокрає,<br>\nНемов &nbsp;система, &nbsp;вірна &nbsp;і &nbsp;струнка,<br>\nДля &nbsp;нас &nbsp;останню &nbsp;пісню &nbsp;доспіває.<br>\nЯ &nbsp;часто &nbsp;мрію, &nbsp;в &nbsp;передсмертний &nbsp;час<br>\nДоп'ю &nbsp;вино &nbsp;життя &nbsp;- &nbsp;як &nbsp;мед &nbsp;чи &nbsp;квас?<br>\n<br>\n352<br>\nКоли, &nbsp;сягнувши &nbsp;Дантового &nbsp;віку,<br>\nЯ &nbsp;епопеї &nbsp;ще &nbsp;не &nbsp;докінчу,<br>\nСкеровуй, &nbsp;Музо, &nbsp;розповідь &nbsp;велику<br>\nВ &nbsp;бездонну &nbsp;прірву &nbsp;чорного &nbsp;плачу.<br>\nНехай &nbsp;тоді, &nbsp;серед &nbsp;відчаю &nbsp;й &nbsp;крику,<br>\nДуша &nbsp;ридає, &nbsp;тьмариться &nbsp;ввічу,<br>\nДарма &nbsp;що &nbsp;я, &nbsp;новітній &nbsp;українець,<br>\nПройшов &nbsp;життя &nbsp;- &nbsp;як &nbsp;давній &nbsp;флорентинець.<br>\n<br>\n353<br>\nНе &nbsp;всім &nbsp;дано &nbsp;від &nbsp;Бога &nbsp;вищий &nbsp;дар<br>\nЄство &nbsp;питомне &nbsp;вилити &nbsp;назовні.<br>\nТа &nbsp;рвімо &nbsp;темряву &nbsp;старих &nbsp;котар<br>\nМечами &nbsp;пер, &nbsp;поети &nbsp;правдомовні!<br>\nБо &nbsp;хто &nbsp;сторониться &nbsp;своїх &nbsp;отар<br>\n(Пробачте, &nbsp;плебсу), &nbsp;бувши &nbsp;напідповні,<br>\nТого &nbsp;в &nbsp;безсмертя &nbsp;час &nbsp;не &nbsp;забере,<br>\nІ &nbsp;він &nbsp;лише &nbsp;печерником &nbsp;помре.<br>\n<br>\n354<br>\nПавло, &nbsp;стоявши &nbsp;в &nbsp;золотім &nbsp;Банкоку,<br>\nМовчав, &nbsp;узятий &nbsp;в &nbsp;соняшний &nbsp;полон;<br>\nПливли &nbsp;човни, &nbsp;заквітчані, &nbsp;в &nbsp;затоку;<br>\nІ &nbsp;люд &nbsp;гудів &nbsp;і &nbsp;брів &nbsp;без &nbsp;перепон;<br>\nДивились &nbsp;гордо, &nbsp;крізь &nbsp;ошать &nbsp;високу,<br>\nЗ &nbsp;дугастих &nbsp;вікон &nbsp;без &nbsp;тонких &nbsp;заслон<br>\nКороль &nbsp;Сіяму &nbsp;й &nbsp;красна &nbsp;королева,<br>\nА &nbsp;баржа &nbsp;рухалась &nbsp;- &nbsp;як &nbsp;вигин &nbsp;лева.<br>\n<br>\n355<br>\nСпливав, &nbsp;як &nbsp;повідь, &nbsp;висмаглий &nbsp;нарід;<br>\nПойняті &nbsp;плинністю, &nbsp;побожні &nbsp;люди<br>\nПеред &nbsp;очим &nbsp;йшли, &nbsp;немов &nbsp;убрід, &nbsp;-<br>\nІ &nbsp;хвиля &nbsp;спокою, &nbsp;знамення &nbsp;Будди<br>\n(Що &nbsp;так &nbsp;сумирно &nbsp;оглядав &nbsp;свій &nbsp;рід,<br>\nЗасіяв &nbsp;в &nbsp;храмів &nbsp;звихрені &nbsp;споруди),<br>\nПавлові &nbsp;плани &nbsp;мила &nbsp;в &nbsp;голові &nbsp;-<br>\nТакі &nbsp;прадавні &nbsp;і &nbsp;такі &nbsp;ж &nbsp;нові!<br>\n<br>\n356<br>\nВін &nbsp;бачить &nbsp;скрізь &nbsp;ошатнену &nbsp;еліту,<br>\nБлактнокровну, &nbsp;рухами &nbsp;плавку,<br>\nЯсним, &nbsp;каратним &nbsp;золотом &nbsp;облиту.<br>\nНемов &nbsp;метелики &nbsp;на &nbsp;поплавку,<br>\nВона &nbsp;в &nbsp;човнах &nbsp;ясила &nbsp;славень &nbsp;літу<br>\nІ, &nbsp;як &nbsp;намисто &nbsp;в &nbsp;красному &nbsp;разку<br>\nЧи &nbsp;самоцвіти, &nbsp;хвильно-опалеві,<br>\nТворила &nbsp;трон &nbsp;своєму &nbsp;королеві.<br>\n<br>\n357<br>\nКороль &nbsp;поважно, &nbsp;впевнено &nbsp;сидів,<br>\nПідводив &nbsp;руку &nbsp;з &nbsp;білої &nbsp;кабіни &nbsp;-<br>\nНа &nbsp;вірний &nbsp;люд, &nbsp;на &nbsp;храми &nbsp;й &nbsp;поготів...<br>\nІ &nbsp;вмить &nbsp;Павло, &nbsp;визвольник &nbsp;України,<br>\nІз &nbsp;ким &nbsp;Григорій &nbsp;диспути &nbsp;вже &nbsp;вів<br>\nПро &nbsp;шляхту &nbsp;й &nbsp;герб &nbsp;(і &nbsp;павича &nbsp;пір'їни!),<br>\nВ &nbsp;душі &nbsp;почув &nbsp;пошану &nbsp;потайну<br>\nДо &nbsp;тих, &nbsp;що &nbsp;люблять &nbsp;предківську &nbsp;ману.<br>\n<br>\n358<br>\nПремудрий &nbsp;владар, &nbsp;провідник &nbsp;народу,<br>\nЩо &nbsp;знає &nbsp;подвигів &nbsp;таємну &nbsp;суть,<br>\nЛюбов &nbsp;людей &nbsp;приймає &nbsp;в &nbsp;нагороду,<br>\nЯку &nbsp;від &nbsp;серця &nbsp;вибраним &nbsp;несуть.<br>\nІ &nbsp;так &nbsp;триває &nbsp;з &nbsp;роду &nbsp;і &nbsp;до &nbsp;роду,<br>\nБо &nbsp;вдячні &nbsp;правнуки &nbsp;шукають &nbsp;путь<br>\nДо &nbsp;зваги &nbsp;прадідів, &nbsp;що &nbsp;без &nbsp;старіння<br>\nІз &nbsp;покоління &nbsp;йде &nbsp;у &nbsp;покоління.<br>\n<br>\n359<br>\n\"Життя &nbsp;тривалого &nbsp;державний &nbsp;лад, &nbsp;-<br>\nПавло &nbsp;спроквола &nbsp;просвітляв &nbsp;Гаврила, &nbsp;-<br>\nНемало &nbsp;має &nbsp;радісних &nbsp;принад...<br>\nЯка &nbsp;стабільність! &nbsp;І &nbsp;руйнівна &nbsp;сила<br>\nМонгольських &nbsp;нападів, &nbsp;лихих &nbsp;бравад,<br>\nЇї &nbsp;з &nbsp;основ &nbsp;не &nbsp;зрушить. &nbsp;Серцю &nbsp;мила,<br>\nДуші &nbsp;відрадна, &nbsp;мислями &nbsp;осяйна<br>\nОця &nbsp;коронна, &nbsp;гарна &nbsp;сторона.<br>\n<br>\n360<br>\nНемає &nbsp;тут &nbsp;повстанського &nbsp;хаосу,<br>\nНе &nbsp;ллється &nbsp;гнівно &nbsp;невгамовна &nbsp;кров.<br>\nРахманну &nbsp;згідливість, &nbsp;в &nbsp;обув'ї &nbsp;й &nbsp;босу,<br>\nВеде &nbsp;шановна &nbsp;влади &nbsp;корогов.<br>\nНехай &nbsp;лихий &nbsp;зазнав &nbsp;би &nbsp;злого &nbsp;чосу &nbsp;-<br>\nЯ &nbsp;за &nbsp;таку &nbsp;державу &nbsp;й &nbsp;без &nbsp;обнов!\" &nbsp;-<br>\nПалкий &nbsp;Павло &nbsp;захоплено &nbsp;доводив,<br>\nПеред &nbsp;Ват &nbsp;По, &nbsp;Гаврилові &nbsp;на &nbsp;подив.<br>\n<br>\n361<br>\nВисокі &nbsp;храми &nbsp;конусами &nbsp;веж<br>\nУгору &nbsp;рвалися &nbsp;в &nbsp;паркий &nbsp;серпанок,<br>\nДе &nbsp;крізь &nbsp;безхмарну &nbsp;синяву &nbsp;безмеж<br>\nПроходив &nbsp;радісно &nbsp;сіямський &nbsp;ранок,<br>\nСвященне &nbsp;сяйво &nbsp;золотих &nbsp;пожеж<br>\nЛлючи &nbsp;на &nbsp;Будди-Емеральда &nbsp;ганок.<br>\nІ &nbsp;сарн &nbsp;гінких &nbsp;рогаті &nbsp;голівки<br>\nЗ &nbsp;дахів &nbsp;дивилися &nbsp;на &nbsp;люд &nbsp;пливкий.<br>\n<br>\n362<br>\nА &nbsp;на &nbsp;причалі, &nbsp;в &nbsp;чаріній &nbsp;затоці,<br>\nДзвінкий &nbsp;привіт &nbsp;монархові &nbsp;гудів.<br>\nЗ &nbsp;усіх &nbsp;усюд &nbsp;на &nbsp;супротивнім &nbsp;боці,<br>\nДовкола &nbsp;храмів &nbsp;Будди &nbsp;й &nbsp;поготів,<br>\nКлонили &nbsp;голови &nbsp;на &nbsp;кожнім &nbsp;кроці<br>\nСмагляво-темні, &nbsp;схожі &nbsp;на &nbsp;кротів,<br>\nНа &nbsp;свято &nbsp;прийшлі, &nbsp;скупомовні &nbsp;люди...<br>\n\"Але &nbsp;для &nbsp;кого? &nbsp;Короля &nbsp;чи &nbsp;Будди?\" &nbsp;-<br>\n<br>\n363<br>\nПавло &nbsp;питався. &nbsp;Знати &nbsp;відповіт<br>\nНе &nbsp;легко &nbsp;гостеві. &nbsp;Монарх &nbsp;- &nbsp;як &nbsp;Будда,<br>\nА &nbsp;Будда &nbsp;- &nbsp;як &nbsp;монарх! &nbsp;Такий &nbsp;цей &nbsp;світ!<br>\nІ &nbsp;тут &nbsp;ніяка &nbsp;таємнича &nbsp;злуда<br>\nНе &nbsp;вдіє &nbsp;дива. &nbsp;Папороті &nbsp;квіт<br>\nЩе &nbsp;тут &nbsp;не &nbsp;цвів, &nbsp;як &nbsp;храмова &nbsp;споруда.<br>\nПавло &nbsp;твердив: &nbsp;\"Серед &nbsp;сіямських &nbsp;доль<br>\nКороль &nbsp;- &nbsp;як &nbsp;Будда, &nbsp;Будда &nbsp;- &nbsp;мов &nbsp;король!\"<br>\n<br>\n364<br>\nІ &nbsp;далі &nbsp;вів: &nbsp;\"Шануючи &nbsp;гетьманців,<br>\nЯк &nbsp;той &nbsp;Григорій, &nbsp;ревний &nbsp;монархіст,<br>\nЯ &nbsp;згоден &nbsp;визнати &nbsp;(без &nbsp;голодранців,<br>\nКого &nbsp;настрахує &nbsp;єднальний &nbsp;міст<br>\nВід &nbsp;бідних &nbsp;парій &nbsp;до &nbsp;богів-обранців),<br>\nЩо &nbsp;найголінніший &nbsp;державний &nbsp;хист<br>\nУ &nbsp;свій &nbsp;обмежений &nbsp;партійний &nbsp;світик<br>\nНе &nbsp;втисне &nbsp;краще &nbsp;й &nbsp;промітний &nbsp;політик.<br>\n<br>\n365<br>\nЧи &nbsp;може &nbsp;бути &nbsp;більший &nbsp;паритет?<br>\nДержавний &nbsp;дух &nbsp;своє &nbsp;народне &nbsp;тіло,<br>\nЯке &nbsp;не &nbsp;зносить &nbsp;навісних &nbsp;тенет,<br>\nКріпить &nbsp;буттям, &nbsp;завжди &nbsp;молоділо<br>\n(Таке &nbsp;гуторив &nbsp;не &nbsp;один &nbsp;поет!).<br>\nНа &nbsp;це &nbsp;шляхетне &nbsp;і &nbsp;розумне &nbsp;діло<br>\nВ &nbsp;своїх &nbsp;байках, &nbsp;де &nbsp;істина &nbsp;тверда,<br>\nКлав &nbsp;повну &nbsp;рацію &nbsp;Сковорода\".<br>\n<br>\n366<br>\nГаврило &nbsp;слухав. &nbsp;Та &nbsp;слова &nbsp;Павлові<br>\nЙому &nbsp;не &nbsp;легко &nbsp;йшли &nbsp;до &nbsp;голови.<br>\n\"Поглянь &nbsp;на &nbsp;ті &nbsp;орнаменти &nbsp;перлові,<br>\nДивись &nbsp;на &nbsp;ці &nbsp;обірвані &nbsp;лиштви...<br>\nДоречний &nbsp;паритет!\" &nbsp;На &nbsp;цьому &nbsp;слові<br>\nНародоправства &nbsp;речник &nbsp;бойовий<br>\nВсміхнувся &nbsp;дружньо &nbsp;і &nbsp;додав &nbsp;глуздливо:<br>\n\"Ще &nbsp;треба &nbsp;взнати, &nbsp;що &nbsp;воно &nbsp;за &nbsp;жниво\".<br>\n<br>\n367<br>\n\"Чи &nbsp;так, &nbsp;чи &nbsp;сяк, &nbsp;- &nbsp;погоджувавсь &nbsp;Павло, &nbsp;-<br>\nЗнаття &nbsp;не &nbsp;шкодить. &nbsp;Я &nbsp;не &nbsp;проти &nbsp;нього.<br>\nАле &nbsp;якби-то &nbsp;город &nbsp;і &nbsp;село &nbsp;- &nbsp;<br>\nГен-ген &nbsp;від &nbsp;ратая &nbsp;з &nbsp;клина &nbsp;співного<br>\nДо &nbsp;шахтаря, &nbsp;кому &nbsp;ввесь &nbsp;вік &nbsp;гуло, &nbsp;-<br>\nЗлютити &nbsp;в &nbsp;силу, &nbsp;що &nbsp;текла &nbsp;б &nbsp;розлого...<br>\nГригорій &nbsp;слушности &nbsp;багато &nbsp;мав,<br>\nКоли &nbsp;обстоював &nbsp;єднання &nbsp;прав\".<br>\n<br>\n368<br>\n\"А &nbsp;хто &nbsp;над &nbsp;ними? &nbsp;- &nbsp;приставав &nbsp;Гаврило. &nbsp;-<br>\nМонарх &nbsp;чи &nbsp;вождь? &nbsp;Республіки &nbsp;прем'єр?<br>\nЧи &nbsp;то &nbsp;який &nbsp;нелюдський &nbsp;заправило,<br>\nЯк &nbsp;от &nbsp;тепер, &nbsp;у &nbsp;тім &nbsp;СРСР?<br>\nПокласти &nbsp;голову &nbsp;під &nbsp;мотовило<br>\nНе &nbsp;буде &nbsp;пізно &nbsp;навіть &nbsp;у &nbsp;четвер...\" &nbsp;-<br>\nЗавзято &nbsp;мовив &nbsp;лагідний &nbsp;херсонець,<br>\nНародоправних &nbsp;мислей &nbsp;охоронець.<br>\n<br>\n369<br>\nАле &nbsp;Павло, &nbsp;бентежний, &nbsp;не &nbsp;вгавав &nbsp;-<br>\nІ &nbsp;вже &nbsp;збирався &nbsp;перейти &nbsp;в &nbsp;дебати,<br>\nКоли &nbsp;ревнуло &nbsp;покликами &nbsp;слав &nbsp;-<br>\nІ &nbsp;з &nbsp;баржі &nbsp;вийшли, &nbsp;на &nbsp;поріг &nbsp;палати,<br>\nСтрункий &nbsp;король, &nbsp;що &nbsp;владно &nbsp;поглядав,<br>\nІ &nbsp;королева, &nbsp;що &nbsp;могла &nbsp;здолати<br>\nЧарівним &nbsp;усміхом &nbsp;побожний &nbsp;люд<br>\nІ &nbsp;землю, &nbsp;й &nbsp;небо, &nbsp;й &nbsp;вихори &nbsp;споруд.<br>\n<br>\n370<br>\nУ &nbsp;золотому &nbsp;німбі &nbsp;маєстату<br>\nКоронна &nbsp;пара &nbsp;звільна &nbsp;перейшла,<br>\nНадавши &nbsp;величі &nbsp;річному &nbsp;святу.<br>\nДовкільних &nbsp;джунглів &nbsp;незникальна &nbsp;мла,<br>\nЩо &nbsp;обгортає &nbsp;зелень &nbsp;сивувату,<br>\nНа &nbsp;мить &nbsp;якусь, &nbsp;у &nbsp;приступі &nbsp;тепла,<br>\nСебе &nbsp;в &nbsp;той &nbsp;час &nbsp;мов &nbsp;світлом &nbsp;осіяла,<br>\nЯке &nbsp;зроняє &nbsp;тільки &nbsp;сонць &nbsp;навала.<br>\n<br>\n371<br>\nРаює &nbsp;в &nbsp;сяєві &nbsp;дзвінкий &nbsp;Банкок,<br>\nРяхтить &nbsp;затоки, &nbsp;блисками &nbsp;сріблясті.<br>\nСнує &nbsp;дива &nbsp;казковий &nbsp;городок,<br>\nІ &nbsp;зацвітають &nbsp;на &nbsp;зеленім &nbsp;листі,<br>\nНемов &nbsp;каратні &nbsp;плетива &nbsp;ниток,<br>\nСтрумки &nbsp;від &nbsp;сонця, &nbsp;верховинно-чисті.<br>\nМандрівцю! &nbsp;Хоч-не-хоч, &nbsp;а &nbsp;вибирай,<br>\nДилему &nbsp;звідавши, &nbsp;- &nbsp;Банкок &nbsp;чи &nbsp;рай!<br>\n<br>\n372<br>\nНемов &nbsp;покриті &nbsp;перами &nbsp;жар-птиці,<br>\nДо &nbsp;храму &nbsp;йшли &nbsp;розмаяні &nbsp;жінки.<br>\nА &nbsp;по &nbsp;боках &nbsp;ошатнені &nbsp;дівиці<br>\n(Чий &nbsp;довгий &nbsp;погляд, &nbsp;іскрами &nbsp;яркий,<br>\nКресав &nbsp;зірки &nbsp;- &nbsp;з-під &nbsp;молота &nbsp;і &nbsp;криці!)<br>\nСтавали &nbsp;ніжками &nbsp;на &nbsp;хідники,<br>\nЩо &nbsp;повз &nbsp;високі &nbsp;й &nbsp;благосні &nbsp;споруди<br>\nВели &nbsp;й &nbsp;вели &nbsp;до &nbsp;Есмеральда-Будди.<br>\n<br>\n373<br>\nПречисті &nbsp;сходи, &nbsp;з &nbsp;мармуру, &nbsp;лягли<br>\nПеред &nbsp;осяяним &nbsp;емаллю &nbsp;входом.<br>\nДва &nbsp;велетні, &nbsp;із &nbsp;бронзи, &nbsp;як &nbsp;могли,<br>\nСтояли &nbsp;гідно &nbsp;між &nbsp;пливким &nbsp;народом,<br>\nЩо &nbsp;в &nbsp;храм &nbsp;валив, &nbsp;покликаний, &nbsp;коли<br>\nСвященнодіє &nbsp;вівтар; &nbsp;корогодом,<br>\nПославши &nbsp;зори &nbsp;на &nbsp;Ґотами &nbsp;вид,<br>\nЗастигли &nbsp;всі &nbsp;- &nbsp;ряди &nbsp;каріятид!<br>\n<br>\n374<br>\nСтоявши &nbsp;тихо, &nbsp;кожен &nbsp;тут &nbsp;молився,<br>\nВбирав &nbsp;очима &nbsp;Сяйво &nbsp;Головне.<br>\nНемов &nbsp;Еней &nbsp;із &nbsp;Трої, &nbsp;мовчки &nbsp;злився<br>\nХмурний &nbsp;Павло, &nbsp;що &nbsp;й &nbsp;слова &nbsp;не &nbsp;утне.<br>\nЗненагла &nbsp;й &nbsp;сам &nbsp;неначе &nbsp;відмінився,<br>\nКоли &nbsp;збагнув &nbsp;сумляння &nbsp;потайне:<br>\nПеред &nbsp;лицем &nbsp;Учителя &nbsp;стоявши,<br>\nЧув &nbsp;серцем &nbsp;рай, &nbsp;що &nbsp;приступав &nbsp;назавше.<br>\n<br>\n375<br>\nІз &nbsp;храму &nbsp;вибрівши, &nbsp;мандрівники<br>\nПішли &nbsp;довкола &nbsp;по &nbsp;двору &nbsp;вздовж &nbsp;муру.<br>\nУ &nbsp;кожній &nbsp;ніші &nbsp;височів &nbsp;стрункий<br>\nІ &nbsp;білий-білий, &nbsp;мов &nbsp;найстарший &nbsp;гуру<br>\n(Кого &nbsp;безплатно &nbsp;возять &nbsp;візники),<br>\nТой &nbsp;самий &nbsp;Будда &nbsp;- &nbsp;на &nbsp;приставку &nbsp;буру<br>\nУсівшись, &nbsp;усміхом &nbsp;вітав &nbsp;ущерть:<br>\n\"Шануй &nbsp;народження, &nbsp;життя &nbsp;і &nbsp;смерть.<br>\n<br>\n376<br>\nЦі &nbsp;три &nbsp;тривання, &nbsp;триєдина &nbsp;бгава,<br>\nТобі, &nbsp;людино, &nbsp;посейбічний &nbsp;світ<br>\nПо &nbsp;вінця &nbsp;сповнюють &nbsp;- &nbsp;як &nbsp;дужа &nbsp;слава.<br>\nДодай &nbsp;шість &nbsp;гідностей, &nbsp;шість &nbsp;параміт,<br>\nІ &nbsp;ти &nbsp;нірвану &nbsp;знайдеш, &nbsp;нелукава.<br>\nТоді &nbsp;сіятиме, &nbsp;як &nbsp;правди &nbsp;цвіт,<br>\nНірманакая, &nbsp;цнотами &nbsp;багата,<br>\nЩо &nbsp;ллється &nbsp;в &nbsp;дух &nbsp;добірного &nbsp;- &nbsp;аргата\".<br>\n<br>\n377<br>\n\"Так &nbsp;от &nbsp;де &nbsp;виплекано &nbsp;сатву, &nbsp;суть! &nbsp;-<br>\nПавло &nbsp;допитливі &nbsp;поширив &nbsp;очі. &nbsp;-<br>\nЇї &nbsp;в &nbsp;серцях, &nbsp;як &nbsp;лагоду, &nbsp;несуть &nbsp;-<br>\nІ &nbsp;сяють &nbsp;ласкою &nbsp;слова &nbsp;пророчі\".<br>\nГаврило &nbsp;вибухнув: &nbsp;\"Чи &nbsp;верть, &nbsp;чи &nbsp;круть &nbsp;-<br>\nА &nbsp;я &nbsp;у &nbsp;тім &nbsp;словеснім &nbsp;узороччі &nbsp;-<br>\nХоч &nbsp;як &nbsp;не &nbsp;бийсь &nbsp;- &nbsp;пуття &nbsp;не &nbsp;доберу:<br>\nНевченим &nbsp;жив &nbsp;- &nbsp;невченим &nbsp;і &nbsp;помру\".<br>\n<br>\n378<br>\n\"Не &nbsp;прикидайсь &nbsp;тією &nbsp;простотою,<br>\nЩо &nbsp;тільки &nbsp;й &nbsp;знає &nbsp;кавуни &nbsp;в &nbsp;житті, &nbsp;-<br>\nДодав &nbsp;Павло, &nbsp;- &nbsp;тривалістю &nbsp;святою<br>\nБуття &nbsp;стирає &nbsp;риси &nbsp;несвяті...\"<br>\nМандрівники, &nbsp;пойняті &nbsp;яснотою,<br>\nЗайшли &nbsp;в &nbsp;автобус, &nbsp;по &nbsp;своїй &nbsp;путі.<br>\nІ, &nbsp;переїхавши &nbsp;проміжок &nbsp;добрий,<br>\nПопали &nbsp;в &nbsp;двір, &nbsp;де &nbsp;зухи &nbsp;доять &nbsp;кобри.<br>\n<br>\n379<br>\nП'ятиметрова, &nbsp;бронзова &nbsp;змія<br>\nВ &nbsp;порожній &nbsp;ямі &nbsp;скручено &nbsp;лежала.<br>\nСпустивсь &nbsp;юнак, &nbsp;проява &nbsp;із &nbsp;прояв,<br>\nХапнув &nbsp;за &nbsp;шию... &nbsp;Смертоностні &nbsp;жала<br>\nЗ &nbsp;пащеки &nbsp;ринулись, &nbsp;як &nbsp;течія,<br>\nТа &nbsp;ця &nbsp;баталія &nbsp;недовго &nbsp;грала.<br>\nЗа &nbsp;мить &nbsp;на &nbsp; &nbsp;блюдце, &nbsp;втиснуте &nbsp;у &nbsp;рот,<br>\nЗлилась &nbsp;отрута &nbsp;- &nbsp;ліки &nbsp;від &nbsp;журбот.<br>\n<br>\n380<br>\nУ &nbsp;кут &nbsp;відкинута, &nbsp;колує &nbsp;кобра.<br>\nА &nbsp;той &nbsp;факір, &nbsp;незляканий &nbsp;цілком,<br>\nПередає &nbsp;немов &nbsp;мара &nbsp;хоробра,<br>\nДорогоцінне &nbsp;блюдце &nbsp;з &nbsp;\"молоком\"<br>\nУгору &nbsp;старшому. &nbsp;Як &nbsp;та &nbsp;цинобра,<br>\nПащека &nbsp;зяє. &nbsp;І &nbsp;кроля &nbsp;шматком,<br>\nНа &nbsp;спис &nbsp;настромленим, &nbsp;її &nbsp;вкриває<br>\nФакір... &nbsp;а &nbsp;люд &nbsp;полегшено &nbsp;зідхає.<br>\n<br>\n381<br>\nЩе &nbsp;мить &nbsp;- &nbsp;і &nbsp;той &nbsp;химерник &nbsp;нагорі<br>\nСтоїть &nbsp;і &nbsp;п'є &nbsp;якесь &nbsp;рудаве &nbsp;пиво.<br>\nСеред &nbsp;юрби, &nbsp;в &nbsp;шпитальному &nbsp;дворі,<br>\nЗабравши &nbsp;в &nbsp;кобри &nbsp;ескулапське &nbsp;жниво.<br>\nПора &nbsp;й &nbsp;пуститися &nbsp;на &nbsp;якорі,<br>\nЯкщо &nbsp;роботу &nbsp;покінчив &nbsp;щасливо.<br>\nСпиняй, &nbsp;зухвальче, &nbsp;зваги &nbsp;пароплав &nbsp;-<br>\nЛягай &nbsp;і &nbsp;спи, &nbsp;мов &nbsp;кобра, &nbsp;межи &nbsp;трав!<br>\n<br>\n382<br>\nПішов &nbsp;мороз &nbsp;попід &nbsp;чутливу &nbsp;шкіру<br>\nПаням, &nbsp;панянкам, &nbsp;навіть &nbsp;юнакам.<br>\nПавло &nbsp;й &nbsp;Гаврило, &nbsp;кинувши &nbsp;довіру,<br>\nДали &nbsp;свободу &nbsp;гнучим &nbsp;язикам:<br>\n\"Змія &nbsp;захмелена &nbsp;була &nbsp;не &nbsp;в &nbsp;міру\".<br>\n\"Вона &nbsp;дається &nbsp;впевненим &nbsp;рукам!\"<br>\nТа &nbsp;неподатливі &nbsp;на &nbsp;спір &nbsp;мандрівці<br>\nЗлилися &nbsp;з &nbsp;натовпом, &nbsp;що &nbsp;плив, &nbsp;як &nbsp;вівці.<br>\n<br>\n383<br>\nНова &nbsp;пригода &nbsp;сталась &nbsp;на &nbsp;лавках.<br>\nПроходив &nbsp;слон &nbsp;із &nbsp;вантажем &nbsp;на &nbsp;спині.<br>\nНа &nbsp;нім &nbsp;сиділи &nbsp;корнаки &nbsp;в &nbsp;чалмах<br>\nІ &nbsp;молотком, &nbsp;немов &nbsp;на &nbsp;верховинні,<br>\nУ &nbsp;тім'я &nbsp;стукали. &nbsp;А &nbsp;по &nbsp;боках<br>\nЗвисали &nbsp;важко &nbsp;закордонні &nbsp;скрині.<br>\nСіямці &nbsp;знали, &nbsp;нетутешня &nbsp;прянь<br>\nГотує &nbsp;учті &nbsp;мандалайську &nbsp;п'янь.<br>\n<br>\n384<br>\nПавло &nbsp;наблизивсь... &nbsp;І &nbsp;нечиста &nbsp;сила,<br>\nПіднявши &nbsp;спритно &nbsp;хоботом &nbsp;бриля,<br>\nЙого &nbsp;з &nbsp;Павла &nbsp;наткнула &nbsp;на &nbsp;Гаврила.<br>\nСміялись &nbsp;люди, &nbsp;гупала &nbsp;земля,<br>\nТака &nbsp;весела &nbsp;- &nbsp;жартів &nbsp;натворила!<br>\nКорнак &nbsp;подумав, &nbsp;- &nbsp;хай &nbsp;душа &nbsp;гуля:<br>\nСьогодні &nbsp;радісно &nbsp;чи &nbsp;сумно &nbsp;завтра &nbsp;-<br>\nЛише &nbsp;б &nbsp;не &nbsp;гасла &nbsp;мандрівницька &nbsp;ватра!<br>\n<br>\n385<br>\nВона &nbsp;палала. &nbsp;Промітний &nbsp;Павло<br>\nДо &nbsp;серця &nbsp;кожну &nbsp;замикав &nbsp;іскрину.<br>\nКоли &nbsp;повернуться &nbsp;в &nbsp;своє &nbsp;село,<br>\nБлизьку &nbsp;до &nbsp;серця, &nbsp;дальню &nbsp;Україну,<br>\nНа &nbsp;любе, &nbsp;прадідне &nbsp;таврійське &nbsp;тло,<br>\nВін &nbsp;знайде &nbsp;радісно &nbsp;свою &nbsp;родину &nbsp;-<br>\nТоді-то &nbsp;буде &nbsp;спогадів, &nbsp;розмов<br>\nПро &nbsp;Схід, &nbsp;слона, &nbsp;і &nbsp;кобру, &nbsp;й &nbsp;корогов...<br>\n<br>\n386<br>\nО &nbsp;ватро &nbsp;мандрів! &nbsp;Палахке &nbsp;багаття &nbsp;-<br>\nЖивного &nbsp;духа &nbsp;полум'яний &nbsp;дар!<br>\nКріпи &nbsp;ясою &nbsp;молоде &nbsp;завзяття,<br>\nТоруй &nbsp;дорогу &nbsp;в &nbsp;далечінь &nbsp;до &nbsp;хмар,<br>\nНенатлі &nbsp;сумніви &nbsp;рубай &nbsp;на &nbsp;шмаття,<br>\nЩоб &nbsp;не &nbsp;спиняли, &nbsp;як &nbsp;бреде &nbsp;бідар,<br>\nІ &nbsp;не &nbsp;родили &nbsp;чорного &nbsp;вагання<br>\nКоли &nbsp;вже &nbsp;вигасне &nbsp;снага &nbsp;остання.<br>\n<br>\n387<br>\nВ &nbsp;нову &nbsp;дорогу &nbsp;вів &nbsp;мандрівників,<br>\nНадхненно &nbsp;нагливши &nbsp;за &nbsp;рухом &nbsp;сонця,<br>\nМогутній &nbsp;поклик, &nbsp;як &nbsp;луна &nbsp;віків,<br>\nДо &nbsp;тих &nbsp;земель, &nbsp;що &nbsp;кличуть &nbsp;оборонця<br>\nІ &nbsp;ждуть &nbsp;визвольних &nbsp;відусіль &nbsp;полків.<br>\nПавло &nbsp;й &nbsp;Гаврило, &nbsp;два &nbsp;звитяжні &nbsp;ґронця,<br>\nІдуть &nbsp;на &nbsp;Захід, &nbsp;їдуть &nbsp;і &nbsp;пливуть,<br>\nЩодня &nbsp;долаючи &nbsp;незвичну &nbsp;путь.<br>\n<br>\n388<br>\nПредвічний &nbsp;Тат &nbsp;на &nbsp;джунґлі &nbsp;Мандалаю<br>\nНедбало &nbsp;кинув &nbsp;нескінченний &nbsp;шлях.<br>\nВерстай &nbsp;зелену &nbsp;далину &nbsp;безкраю,<br>\nСуши &nbsp;сорочку &nbsp;- &nbsp;при &nbsp;теплі &nbsp;в &nbsp;кахлях.<br>\nКоли &nbsp;ж &nbsp;бракує &nbsp;красного &nbsp;розмаю<br>\nВ &nbsp;Калькутті &nbsp;вбогій, &nbsp;нишпори &nbsp;в &nbsp;полях &nbsp;-<br>\nІ &nbsp;за &nbsp;копу &nbsp;неповновартих &nbsp;рупій<br>\nКупуй &nbsp;горіхи &nbsp;в &nbsp;чорній &nbsp;шкаралупі.<br>\n<br>\n389<br>\nБагато &nbsp;дива &nbsp;твориться &nbsp;в &nbsp;світах &nbsp;-<br>\nПо &nbsp;Каджураго, &nbsp;Аґрі, &nbsp;Варанасі.<br>\nКуди &nbsp;б &nbsp;не &nbsp;линув &nbsp;перелітний &nbsp;птах,<br>\nЯкий &nbsp;потужних &nbsp;не &nbsp;зазнав &nbsp;би &nbsp;пасій,<br>\nЧи &nbsp;по &nbsp;японських &nbsp;не &nbsp;бродив &nbsp;містах,<br>\nГостривши &nbsp;зір &nbsp;на &nbsp;всі &nbsp;ліпоти &nbsp;ласі,<br>\nТакого &nbsp;міста, &nbsp;як &nbsp;сяйний &nbsp;Банкок,<br>\nНе &nbsp;обминуть &nbsp;його &nbsp;крило &nbsp;і &nbsp;крок.<br>\n<br>\n390<br>\nПро &nbsp;нього &nbsp;спогад &nbsp;радісно &nbsp;ростиме,<br>\nБо &nbsp;ні &nbsp;Гонконґ, &nbsp;Тайпей, &nbsp;Тегран, &nbsp;Багдад,<br>\nАні &nbsp;Каїру &nbsp;мито &nbsp;невситиме<br>\nТаких &nbsp;казкових &nbsp;не &nbsp;дають &nbsp;принад.<br>\nНехай &nbsp;довіку &nbsp;славою &nbsp;густиме<br>\nНью-Йорк &nbsp;чи &nbsp;Лондон, &nbsp;взяті &nbsp;навпопад, &nbsp;-<br>\nВихрасті &nbsp;храми &nbsp;дивного &nbsp;Банкоку<br>\nПечать &nbsp;на &nbsp;серці &nbsp;випекли &nbsp;глибоку.<br>\n<br>\n391<br>\nПавло &nbsp;й &nbsp;Гаврило &nbsp;дух &nbsp;мандрівника<br>\nНесли &nbsp;в &nbsp;серцях, &nbsp;немов &nbsp;димучу &nbsp;смирну,<br>\nЩо &nbsp;розливає &nbsp;пахощі, &nbsp;п'янка.<br>\nШехерезади &nbsp;розповідь &nbsp;незмірну<br>\nНемовби &nbsp;чули. &nbsp;Наче &nbsp;з &nbsp;лотока,<br>\nПискнув &nbsp;Павло &nbsp;газель &nbsp;неоковирну;<br>\nКоли &nbsp;довкола &nbsp;сяяв &nbsp;Ісфаган &nbsp;-<br>\nБери &nbsp;бальзам &nbsp;і &nbsp;прикладай &nbsp;до &nbsp;ран!<br>\n<br>\n392<br>\nКоли &nbsp;стояли &nbsp;над &nbsp;Каспійським &nbsp;морем<br>\nЧи &nbsp;смакували &nbsp;в &nbsp;чайхані &nbsp;ікру,<br>\nОдин &nbsp;твердив: &nbsp;\"Лише &nbsp;ходи &nbsp;прискорим &nbsp;-<br>\nІ &nbsp;я &nbsp;з &nbsp;лиця &nbsp;сльозину &nbsp;туги &nbsp;втру\".<br>\n\"Невже &nbsp;це &nbsp;тут, &nbsp;прибитий &nbsp;лютим &nbsp;горем, &nbsp;-<br>\nПитався &nbsp;другий, &nbsp;- &nbsp;воду, &nbsp;як &nbsp;мару,<br>\nВеслом &nbsp;скородив &nbsp;засланий &nbsp;Шевченко?<br>\nЗагнались &nbsp;ми &nbsp;в &nbsp;чужину &nbsp;далеченько!\"<br>\n<br>\n393<br>\nА &nbsp;темні &nbsp;хвилі &nbsp;під &nbsp;покровом &nbsp;хмар,<br>\nЖиві &nbsp;горби, &nbsp;понуро &nbsp;бутнявіли.<br>\nЦе &nbsp;тут &nbsp;носив &nbsp;найбільший &nbsp;слова &nbsp;дар<br>\nСумний &nbsp;Тарас, &nbsp;від &nbsp;горя &nbsp;помарнілий,<br>\nАле &nbsp;нескорений. &nbsp;Горів, &nbsp;як &nbsp;жар,<br>\nКаравсь, &nbsp;не &nbsp;каючись, &nbsp;обвагітнілий<br>\nДумками &nbsp;віщими. &nbsp;Палкий &nbsp;поет<br>\nДушею &nbsp;рвався &nbsp;із &nbsp;чужих &nbsp;тенет!<br>\n<br>\n394<br>\nУ &nbsp;Вифлеємі &nbsp;чи &nbsp;в &nbsp;Єрусалимі<br>\nМолились &nbsp;ревно &nbsp;два &nbsp;мандрівники.<br>\nКоли &nbsp;в &nbsp;Бейруді &nbsp;на &nbsp;ливанськім &nbsp;димі<br>\nШкварчали &nbsp;смачно &nbsp;ситі &nbsp;шашлики,<br>\nВони &nbsp;кріпили, &nbsp;слабістю &nbsp;видимі,<br>\nСвої &nbsp;тіла. &nbsp;І &nbsp;пахіт &nbsp;нешвидкий<br>\nДурманив &nbsp;лоскотом &nbsp;чуткого &nbsp;носа<br>\nСеред &nbsp;юрби, &nbsp;що &nbsp;йшла, &nbsp;чорноволоса.<br>\n<br>\n395<br>\n\"Подарував &nbsp;Учитель &nbsp;Магомет<br>\nГолодним &nbsp;байдам &nbsp;смаковиту &nbsp;страву, &nbsp;-<br>\nПавло &nbsp;вихрасто &nbsp;мовив, &nbsp;як &nbsp;поет, &nbsp;-<br>\nТепер &nbsp;лише &nbsp;б &nbsp;добути &nbsp;на &nbsp;приправу<br>\nКартоплі &nbsp;миску &nbsp;з &nbsp;парою &nbsp;котлет\".<br>\n\"Та &nbsp;ще &nbsp;й &nbsp;борщу, &nbsp;що &nbsp;всім &nbsp;борщам<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;на &nbsp;славу!\" &nbsp;-<br>\nДодав &nbsp;Гаврило. &nbsp;І &nbsp;бурчав &nbsp;живіт,<br>\nЩо &nbsp;надовкола &nbsp;безборщівний &nbsp;світ.<br>\n<br>\n369<br>\n\"Нарешті, &nbsp;Павле, &nbsp;Царгород, &nbsp;Атени<br>\nНе &nbsp;за &nbsp;горами. &nbsp;А &nbsp;в &nbsp;печі &nbsp;слов'ян &nbsp;-<br>\nГусті &nbsp;супи, &nbsp;червоні &nbsp;та &nbsp;зелені<br>\nБорщі, &nbsp;поливки, &nbsp;кулешу &nbsp;казан,<br>\nКовбасні &nbsp;кільця &nbsp;та &nbsp;важкі &nbsp;печені...<br>\nУже &nbsp;ніяка &nbsp;Тора &nbsp;чи &nbsp;Коран<br>\nНам &nbsp;не &nbsp;казатимуть, &nbsp;що &nbsp;їсти &nbsp;й &nbsp;пити,<br>\nКоли &nbsp;статуру &nbsp;треба &nbsp;підкріпити\".<br>\n<br>\n397<br>\nГай-гай, &nbsp;мандрівці! &nbsp;Таж &nbsp;і &nbsp;я &nbsp;згадав<br>\nАзійські &nbsp;мандри &nbsp;і &nbsp;шлункові &nbsp;корчі<br>\nВід &nbsp;тих &nbsp;алепських &nbsp;неясних &nbsp;потрав,<br>\nЩо &nbsp;не &nbsp;скеровують &nbsp;шукання &nbsp;творчі<br>\nНа &nbsp;поетично-видавничий &nbsp;сплав.<br>\nНехай &nbsp;нікому &nbsp;гази &nbsp;тілоборчі,<br>\nЯк &nbsp;то &nbsp;мені, &nbsp;не &nbsp;смажать &nbsp;печінок, &nbsp;-<br>\nЛише &nbsp;дається &nbsp;узнаки &nbsp;Банкок.<br>\n<br>\n398<br>\nЯ &nbsp;бачив &nbsp;теж &nbsp;у &nbsp;порошистій &nbsp;Патні,<br>\nКоли &nbsp;зайшов &nbsp;під &nbsp;нависи &nbsp;крамниць, &nbsp;-<br>\nЯкийсь &nbsp;індусик, &nbsp;на &nbsp;ваги &nbsp;неладні<br>\nЗмію &nbsp;обдерту &nbsp;кидаючи &nbsp;ниць,<br>\nФунтами &nbsp;важив &nbsp;- &nbsp;земіндари &nbsp;владні<br>\nСтавали &nbsp;в &nbsp;чергу &nbsp;і &nbsp;боки &nbsp;янгниць,<br>\nНа &nbsp;гак &nbsp;наткнуті, &nbsp;холодно &nbsp;минали,<br>\nБо &nbsp;з-понад &nbsp;патиць &nbsp;м'ясом &nbsp;гордували.<br>\n<br>\n399<br>\nЗа &nbsp;спинки &nbsp;змій &nbsp;малої &nbsp;довжини,<br>\nЩо &nbsp;ще &nbsp;звивалися &nbsp;попід &nbsp;ножами,<br>\nВони &nbsp;платили &nbsp;три &nbsp;такі &nbsp;ціни,<br>\nЯк &nbsp;за &nbsp;баранину... &nbsp;І &nbsp;без &nbsp;піжами,<br>\nУпрівши, &nbsp;бігав &nbsp;жилаво-міцний<br>\nМеткий &nbsp;гендляр &nbsp;гадюками &nbsp;й &nbsp;вужами.<br>\nТа &nbsp;ще &nbsp;й &nbsp;припрошував: &nbsp;\"Тільця &nbsp;- &nbsp;як &nbsp;рай!\"<br>\nА &nbsp;я &nbsp;бурчав: &nbsp;\"Що &nbsp;край, &nbsp;то &nbsp;обичай!\"<br>\n<br>\n400<br>\nЧотирисоту &nbsp;в &nbsp;пісні &nbsp;цій &nbsp;октаву<br>\nКінчаю &nbsp;тим &nbsp;же &nbsp;світом, &nbsp;повним &nbsp;див.<br>\nДумки &nbsp;вдягавши &nbsp;в &nbsp;сатву &nbsp;золотаву,<br>\nЧи &nbsp;я &nbsp;ж &nbsp;тобі, &nbsp;читачу, &nbsp;догодив?<br>\nПробач &nbsp;мені, &nbsp;що &nbsp;викладав &nbsp;про &nbsp;бгаву<br>\nНа &nbsp;себевияву &nbsp;старий &nbsp;мотив.<br>\nПочавши &nbsp;довгу &nbsp;повість &nbsp;від &nbsp;Банкоку,<br>\nСкінчив, &nbsp;заходячи &nbsp;в &nbsp;Босфор-протоку.\n\n\n<br><br>\n"
}