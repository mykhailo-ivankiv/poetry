{
  "author": "Бажан Микола",
  "name": "ПАМ'ЯТІ ДРУГА",
  "link": "metrs_poem.php?poem=13902",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>ПАМ'ЯТІ ДРУГА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>На могилу Юрія Смолича</i><br><br>\n &nbsp; &nbsp; &nbsp; &nbsp; &nbsp; &nbsp;І<br>\nПовільно &nbsp;й &nbsp;важко &nbsp;зводжуся &nbsp;по &nbsp;сходах<br>\nІ &nbsp;все &nbsp;ясніше &nbsp;чую &nbsp;в &nbsp;тишині<br>\nЙого &nbsp;спокійний, &nbsp;рівномірний &nbsp;подих,<br>\nАле &nbsp;не &nbsp;йде &nbsp;назустріч &nbsp;він &nbsp;мені.<br>\nВсе, &nbsp;як &nbsp;було, &nbsp;- &nbsp;розкритий &nbsp;верх &nbsp;машинки.<br>\nЛад &nbsp;на &nbsp;столі. &nbsp;В &nbsp;бокалі &nbsp;листя &nbsp;жмут.<br>\nРяди &nbsp;книжок &nbsp;од &nbsp;стінки &nbsp;і &nbsp;до &nbsp;стінки,<br>\nЛише &nbsp;його &nbsp;не &nbsp;бачу &nbsp;зразу &nbsp;тут.<br>\nОсінній &nbsp;присмерк. &nbsp;Невиразний &nbsp;обрис<br>\nНа &nbsp;сіро-синім &nbsp;одсвіті &nbsp;вікна.<br>\nЙого &nbsp;зичливість, &nbsp;гіркувата &nbsp;добрість<br>\nІ &nbsp;посмішка, &nbsp;потомлена &nbsp;й &nbsp;сумна.<br>\nВона &nbsp;мене &nbsp;чомусь &nbsp;не &nbsp;зустрічає.<br>\nВглядаюся. &nbsp;Шукаю. &nbsp;Чей &nbsp;знайду.<br>\nЗнаходжу &nbsp;тільки &nbsp;тишину &nbsp;безкраю,<br>\nПроте &nbsp;я &nbsp;жду, &nbsp;упевнено &nbsp;я &nbsp;жду.<br>\nДесь &nbsp;ставши &nbsp;при &nbsp;полиці &nbsp;прямокутній<br>\nЧи &nbsp;примостившись &nbsp;на &nbsp;канапці, &nbsp;він<br>\nМовчить, &nbsp;хоча &nbsp;він &nbsp;завше &nbsp;є &nbsp;присутній<br>\nТам, &nbsp;де &nbsp;його &nbsp;мовчанню &nbsp;був &nbsp;почин.<br>\nЯ &nbsp;потривожу &nbsp;тишину &nbsp;затяту,<br>\nПереступлю &nbsp;заказану &nbsp;межу<br>\nІ, &nbsp;як &nbsp;звичайно, &nbsp;входячи &nbsp;в &nbsp;кімнату,<br>\nЯ &nbsp;\"здрастуйте!\" &nbsp;господарю &nbsp;скажу.<br>\n<br>\n &nbsp; &nbsp; &nbsp; &nbsp; &nbsp; &nbsp;ІІ<br>\nТи &nbsp;сів &nbsp;схопившись. &nbsp;Де &nbsp;годинник? &nbsp;Північ.<br>\nНавкруг &nbsp;мовчання &nbsp;скупчене &nbsp;й &nbsp;чуже.<br>\nВ &nbsp;сусідів &nbsp;скоро &nbsp;заспівають &nbsp;півні,<br>\nАле &nbsp;ти &nbsp;їх &nbsp;не &nbsp;чутимеш &nbsp;уже.<br>\nЯке &nbsp;кружіння &nbsp;всесвіту &nbsp;п'янюче!<br>\nЗведись. &nbsp;Гукни. &nbsp;Мовчання &nbsp;розірви.<br>\nВоно &nbsp;крізь &nbsp;тьму &nbsp;вдивляється &nbsp;незряче<br>\nВ &nbsp;оцю &nbsp;одну &nbsp;з &nbsp;найзвичніших &nbsp;подій.<br>\nДружина &nbsp;мовчки &nbsp;скрикне &nbsp;і &nbsp;заплаче.<br>\nТи &nbsp;витягнешся, &nbsp;строгий, &nbsp;негнучкий.<br>\nНастане &nbsp;край &nbsp;надії, &nbsp;вірі, &nbsp;тузі.<br>\nЗалишиться &nbsp;мовчання &nbsp;й &nbsp;тлін &nbsp;землі,<br>\nЙ &nbsp;вона, &nbsp;кохана, &nbsp;і &nbsp;печалі &nbsp;друзі,<br>\nЙ &nbsp;покинутий &nbsp;рукопис &nbsp;на &nbsp;столі.<br>\nІще &nbsp;чекати, &nbsp;томлячись &nbsp;так &nbsp;нудно?<br>\nЧи &nbsp;в &nbsp;нурт &nbsp;впірнути, &nbsp;скорений &nbsp;судьбі?..<br>\nТут &nbsp;вранці &nbsp;буде &nbsp;гомінко &nbsp;і &nbsp;людно,<br>\nСлова &nbsp;й &nbsp;вінки, &nbsp;принесені &nbsp;тобі.<br>\nПростертий &nbsp;на &nbsp;хрусткому &nbsp;покривалі,<br>\nПростягши &nbsp;руки &nbsp;воскові &nbsp;свої,<br>\nВглядатись &nbsp;будеш &nbsp;пильно &nbsp;й &nbsp;строго &nbsp;в &nbsp;далі,<br>\nУ &nbsp;непроглядні, &nbsp;мовчазні &nbsp;краї.<br>\nБезмежне, &nbsp;передвічне &nbsp;безгоміння.<br>\nНевже &nbsp;йому &nbsp;і &nbsp;в &nbsp;цю &nbsp;конечну &nbsp;мить,<br>\nВ &nbsp;мить &nbsp;остаточного &nbsp;твого &nbsp;прозріння,<br>\nКрім &nbsp;небуття, &nbsp;більш &nbsp;нічого &nbsp;явить?\n\n\n<br><br>\n"
}