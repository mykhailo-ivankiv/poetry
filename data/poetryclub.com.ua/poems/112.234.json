{
  "author": "Руденко Микола",
  "name": "РАДІОЗОРЯ",
  "link": "metrs_poem.php?poem=16642",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>РАДІОЗОРЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Наша цивілізація багато випромінює радіохвиль. <br>\nЗа свідченням астрофізиків, Землю сьогодні <br>\nздалеку можна переплутати з радіозорею.<br>\n</i><br><br>\nМи &nbsp;молимось &nbsp;біля &nbsp;екрана, &nbsp;<br>\nНеначе &nbsp;біля &nbsp;вівтаря. &nbsp;<br>\nЗемля &nbsp;внизу &nbsp;— &nbsp;кривава &nbsp;рана, &nbsp;<br>\nА &nbsp;з &nbsp;неба &nbsp;— &nbsp;радіозоря. &nbsp;<br>\n<br>\nКрізь &nbsp;хмари &nbsp;та &nbsp;вербові &nbsp;крони, &nbsp;<br>\nЧерез &nbsp;луги &nbsp;і &nbsp;сіножать &nbsp;<br>\n<br>\nОфелії &nbsp;та &nbsp;Дездемони &nbsp;<br>\nРадіохвилями &nbsp;біжать. &nbsp;<br>\n<br>\nСпурхнувши &nbsp;із &nbsp;якоїсь &nbsp;хвильки &nbsp;<br>\n(Схоласте, &nbsp;був &nbsp;провидцем &nbsp;ти!), &nbsp;<br>\nНа &nbsp;кінчику &nbsp;твоєї &nbsp;шпильки &nbsp;<br>\nТанцюють &nbsp;янголи &nbsp;й &nbsp;чорти. &nbsp;<br>\n<br>\nПланета &nbsp;схожа &nbsp;на &nbsp;корову, &nbsp;<br>\nЯку &nbsp;ми &nbsp;доїмо &nbsp;щодня, &nbsp;<br>\nЩоб &nbsp;кинуть &nbsp;образ, &nbsp;кинуть &nbsp;слово. &nbsp;<br>\nА &nbsp;що &nbsp;в &nbsp;них &nbsp;— &nbsp;правда &nbsp;чи &nbsp;брехня? &nbsp;<br>\n<br>\nЗдобуток &nbsp;чи, &nbsp;можливо, &nbsp;кара? &nbsp;<br>\nЩо &nbsp;збережуть &nbsp;від &nbsp;нас &nbsp;віки?.. &nbsp;<br>\nВже &nbsp;голоду &nbsp;страшна &nbsp;примара &nbsp;<br>\nБере &nbsp;в &nbsp;полон &nbsp;материки. &nbsp;<br>\n<br>\nДивлюсь, &nbsp;як &nbsp;світ &nbsp;спливає &nbsp;горем, &nbsp;<br>\nШукаю &nbsp;сенс &nbsp;отих &nbsp;зусиль: &nbsp;<br>\nЧи &nbsp;ми &nbsp;себе &nbsp;не &nbsp;перетворим &nbsp;<br>\nНа &nbsp;мертвий &nbsp;плин &nbsp;радіохвиль? &nbsp;<br>\n<br>\nІ &nbsp;легковажним &nbsp;примхам &nbsp;вірні, &nbsp;<br>\nГеть &nbsp;випивши &nbsp;снагу &nbsp;земну, &nbsp;<br>\nВже &nbsp;не &nbsp;тілесні, &nbsp;а &nbsp;ефірні &nbsp;<br>\nПолинемо &nbsp;у &nbsp;далину. &nbsp;<br>\n<br>\nІ &nbsp;десь &nbsp;про &nbsp;нас &nbsp;промовить &nbsp;гірко &nbsp;<br>\nЗагиблих &nbsp;зір &nbsp;старий &nbsp;знавець: &nbsp;<br>\n— &nbsp;Іще &nbsp;одна &nbsp;радіозірка &nbsp;<br>\nСебе &nbsp;спалила &nbsp;нанівець. &nbsp;<br><br><em>З.ІІ.1974.</em>\n\n\n<br><br>\n"
}