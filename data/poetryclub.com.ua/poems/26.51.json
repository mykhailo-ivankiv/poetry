{
  "author": "Куліш Пантелеймон",
  "name": "2. ПІСНЯ ПЕРВА",
  "link": "/metrs_poem.php?poem=7968",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>2. ПІСНЯ ПЕРВА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nОй &nbsp;чого, &nbsp;чого<br>\nВ &nbsp;славнім &nbsp;Гадячі<br>\nВ &nbsp;усі &nbsp;дзвони &nbsp;задзвонено?<br>\nОй &nbsp;чого, &nbsp;чого<br>\nУсі &nbsp;могилки<br>\nКорогвами &nbsp;закрашено?<br>\nПопи &nbsp;співають,<br>\nСвічки &nbsp;палають,<br>\nКозаки &nbsp;шабельками &nbsp;лискають.<br>\n<br>\nОй &nbsp;кого, &nbsp;кого<br>\nПишним &nbsp;поїздом<br>\nУ &nbsp;почеті &nbsp;привезено,<br>\nВороного &nbsp;коня,<br>\nВ &nbsp;сріблі-золоті,<br>\nЗа &nbsp;труною &nbsp;приведено?<br>\nПани &nbsp;й &nbsp;панята,<br>\nДуки, &nbsp;княжата<br>\nЗ'їхались &nbsp;труну &nbsp;проводжати.<br>\n<br>\nОй &nbsp;хто &nbsp;ж &nbsp;бо &nbsp;то, &nbsp;хто<br>\nНа &nbsp;сиру &nbsp;землю<br>\nПав &nbsp;у &nbsp;чорнім &nbsp;оксамиті?<br>\nТяжко &nbsp;старому<br>\nЗоставатися<br>\nСиротою &nbsp;на &nbsp;світі!<br>\nЄ &nbsp;кому &nbsp;меди<br>\nІ &nbsp;вина &nbsp;пити,<br>\nНікому &nbsp;очей &nbsp;веселити.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nГоді &nbsp;тобі, &nbsp;годі,<br>\nПане &nbsp;Рарожинський.<br>\nУ &nbsp;сиру &nbsp;землю &nbsp;биться:<br>\nЩе &nbsp;ж &nbsp;бо &nbsp;ти &nbsp;на &nbsp;світі,<br>\nУ &nbsp;похилих &nbsp;літах,<br>\nНе &nbsp;зовсім &nbsp;одиниця.<br>\n<br>\nНе &nbsp;заливай, &nbsp;батьку,<br>\nПримерклого &nbsp;ока<br>\nГіркими &nbsp;сльозами:<br>\nЄсть &nbsp;у &nbsp;тебе &nbsp;втіха &nbsp;-<br>\nДочка &nbsp;ясноока<br>\nЗ &nbsp;чорними &nbsp;бровами.<br>\n<br>\nОй &nbsp;вона &nbsp;від &nbsp;жалю<br>\nЯк &nbsp;степова &nbsp;квітка<br>\nПід &nbsp;росою, &nbsp;схилиась.<br>\nА &nbsp;на &nbsp;її &nbsp;красу,<br>\nНа &nbsp;пишну &nbsp;уроду<br>\nВся &nbsp;молодіж &nbsp;задивилась.<br>\n<br>\nСхилилась &nbsp;над &nbsp;братом,<br>\nУ &nbsp;чорних &nbsp;серпанках,<br>\nЯк &nbsp;верба &nbsp;над &nbsp;водою;<br>\nУсім &nbsp;взяла &nbsp;очі,<br>\nУсім &nbsp;взяла &nbsp;серце<br>\nМолодою &nbsp;красою.<br>\n<br>\n &nbsp; &nbsp; &nbsp;ІІІ<br>\nПід &nbsp;страшну &nbsp;негоду,<br>\nЧерез &nbsp;Жовту &nbsp;Воду<br>\nНе &nbsp;знайшли &nbsp;пани &nbsp;броду;<br>\nПомер &nbsp;молоденький<br>\nПанич &nbsp;Рарожинський,<br>\nПовернувши &nbsp;з &nbsp;походу.<br>\n<br>\nНе &nbsp;низьким &nbsp;поклоном<br>\nНизове &nbsp;гультяйство<br>\nПаненя &nbsp;привітало:<br>\nВоно &nbsp;йому &nbsp;в &nbsp;груди<br>\nЗ &nbsp;довгої &nbsp;пищалі<br>\nПодарунок &nbsp;послало.<br>\n<br>\nЧи &nbsp;то &nbsp;степи &nbsp;й &nbsp;балки,<br>\nГлибокі &nbsp;байраки<br>\nКрасним &nbsp;маком &nbsp;процвітають:<br>\nЧи &nbsp;то &nbsp;хмельнищане,<br>\nВтікачі-панщане<br>\nЧервону &nbsp;кров &nbsp;розливають?<br>\n<br>\nЗастукав &nbsp;Хмельницький<br>\nГетьмана &nbsp;Калину<br>\nІз &nbsp;Потоцьким &nbsp;під &nbsp;Стебловим, &nbsp;-<br>\nДякують &nbsp;панове<br>\nПо &nbsp;костьолах &nbsp;богу,<br>\nХто &nbsp;вернувся &nbsp;здоровим.<br>\n<br>\nОй &nbsp;уже &nbsp;ж &nbsp;Хмельницький<br>\nНа &nbsp;всю &nbsp;Україну<br>\nЗичним &nbsp;голосом &nbsp;гукає:<br>\n\"Гей, &nbsp;хто &nbsp;не &nbsp;хоче<br>\nШляхті &nbsp;догоджати,<br>\nХай &nbsp;до &nbsp;мене &nbsp;прибуває!\"<br>\n<br>\nГудуть &nbsp;хлібороби,<br>\nЯк &nbsp;весняні &nbsp;бджоли:<br>\n\"Ой &nbsp;що &nbsp;маємо &nbsp;чинити?<br>\nЧи &nbsp;нам &nbsp;манівцями<br>\nЗа &nbsp;Дніпро &nbsp;втікати,<br>\nЧи &nbsp;ще &nbsp;шляхті &nbsp;послужити?<br>\n<br>\nУже &nbsp;ж &nbsp;ми &nbsp;служили,<br>\nУже &nbsp;ж &nbsp;ми &nbsp;й &nbsp;робили,<br>\nТа &nbsp;що &nbsp;маєм &nbsp;за &nbsp;послугу?<br>\nЗапродало &nbsp;панство<br>\nНаше &nbsp;тіло &nbsp;й &nbsp;душі<br>\nОрандарям &nbsp;у &nbsp;наругу!\"<br>\n<br>\n &nbsp; &nbsp; &nbsp; &nbsp; &nbsp;ІV<br>\nОй &nbsp;у &nbsp;Лубнях &nbsp;крутоярих,<br>\nУ &nbsp;високім &nbsp;замку,<br>\nСидить &nbsp;пишний &nbsp;князь &nbsp;Ярема<br>\nНа &nbsp;тисовім &nbsp;ганку.<br>\n<br>\nНасупився &nbsp;князь &nbsp;Ярема<br>\nВсе &nbsp;листи &nbsp;читає.<br>\n\"Враже &nbsp;хлопство! &nbsp;Хамське &nbsp;кодло!\" &nbsp;-<br>\nРаз &nbsp;по &nbsp;раз &nbsp;гукає.<br>\n<br>\n\"Наряджайте &nbsp;драгонію,<br>\nЛаштуйте &nbsp;гармати!<br>\nНа &nbsp;всіх &nbsp;шляхах, &nbsp;перевозах<br>\nПоставити &nbsp;чати!<br>\n<br>\nУсі &nbsp;стежки &nbsp;по &nbsp;яругах<br>\nПоперетинати.<br>\nА &nbsp;піймавши &nbsp;утікачів,<br>\nНа &nbsp;палі &nbsp;вбивати!<br>\n<br>\nНа &nbsp;розпуттях &nbsp;шибениці<br>\nСлавити &nbsp;по &nbsp;полю.<br>\nЩоб &nbsp;завчасу &nbsp;вгамувати<br>\nЛедачу &nbsp;сваволю!\"<br>\n<br>\n &nbsp; &nbsp; &nbsp; &nbsp; &nbsp;V<br>\nКличе &nbsp;пишний &nbsp;князь &nbsp;Ярема<br>\nПоперед &nbsp;себе &nbsp;Голку, &nbsp;-<br>\nМолодого &nbsp;отамана<br>\nПанцерного &nbsp;полку.<br>\n<br>\n\"Пане &nbsp;Голко! &nbsp;ти &nbsp;вірністю<br>\nСвоє &nbsp;ім'я &nbsp;вславив:<br>\nТим &nbsp;я &nbsp;тебе &nbsp;серед &nbsp;шляхти &nbsp;<br>\nВисоко &nbsp;поставив.<br>\n<br>\nХоч &nbsp;родився &nbsp;ти &nbsp;від &nbsp;козака,<br>\nТа &nbsp;шляхетну &nbsp;душу<br>\nВ &nbsp;твоїх &nbsp;речах &nbsp;і &nbsp;учинках<br>\nШанувати &nbsp;мушу;<br>\n<br>\nБо &nbsp;не &nbsp;дурно &nbsp;ти &nbsp;зо &nbsp;мною<br>\nЗ'їздив &nbsp;чужі &nbsp;краї:<br>\nРозумнішої &nbsp;людини<br>\nНад &nbsp;тебе &nbsp;не &nbsp;маю.<br>\n<br>\nВірний &nbsp;Голко! &nbsp;тепер &nbsp;тая<br>\nГодина &nbsp;настала,<br>\nЩоб &nbsp;твоя &nbsp;душа &nbsp;шляхетна<br>\nСонцем &nbsp;засіяла.<br>\n<br>\nЗанедужав &nbsp;Рарожинський,<br>\nПоховавши &nbsp;сина,<br>\nА &nbsp;тим &nbsp;часом &nbsp;закипає<br>\nБунтом &nbsp;Україна.<br>\n<br>\nГадячане &nbsp;перші &nbsp;встануть:<br>\nЗавзятії &nbsp;люде!<br>\nЯк &nbsp;не &nbsp;впиним &nbsp;того &nbsp;хлопства,<br>\nТо &nbsp;щось &nbsp;лихе &nbsp;буде!<br>\n<br>\nОце &nbsp;ж &nbsp;мушу &nbsp;сусідові<br>\nДопомогу &nbsp;дати<br>\nІ &nbsp;тебе &nbsp;послать &nbsp;у &nbsp;Гадяч<br>\nРейментарювати.<br>\n<br>\nЧесть &nbsp;велика! &nbsp;Уся &nbsp;шляхта<br>\nЗавидує &nbsp;збоку.<br>\nА &nbsp;за &nbsp;вірність &nbsp;дамо &nbsp;тобі<br>\nНаграду &nbsp;високу:<br>\n<br>\nДамо &nbsp;тобі &nbsp;крулевщизну<br>\nУ &nbsp;Липовім &nbsp;Броді,<br>\nІ &nbsp;будеш &nbsp;ти, &nbsp;з &nbsp;ласки &nbsp;сейму,<br>\nШляхтич &nbsp;на &nbsp;загроді\".<br>\n<br>\nУклонився &nbsp;пан &nbsp;отаман,<br>\nЗасіяли &nbsp;очі:<br>\n\"Я &nbsp;більшої, &nbsp;ясний &nbsp;князю,<br>\nМилості &nbsp;не &nbsp;хочу.<br>\n<br>\nАби &nbsp;мені &nbsp;панам &nbsp;своїм<br>\nДобре &nbsp;догодити<br>\nІ &nbsp;від &nbsp;них &nbsp;ласкаве &nbsp;слово<br>\nСобі &nbsp;заслужити\".<br>\n<br>\n &nbsp; &nbsp; &nbsp; &nbsp; &nbsp;VІ<br>\nЧого &nbsp;ж &nbsp;се &nbsp;ти, &nbsp;Голко,<br>\nЧого &nbsp;ж &nbsp;се &nbsp;ти, &nbsp;друже,<br>\nОдійшов &nbsp;од &nbsp;князя<br>\nТа &nbsp;й &nbsp;зажуривсь &nbsp;дуже?<br>\n<br>\nЧи &nbsp;ти &nbsp;зажурився,<br>\nЧи &nbsp;ти &nbsp;загадався, &nbsp;-<br>\nХто &nbsp;ж &nbsp;би &nbsp;то &nbsp;по &nbsp;тобі<br>\nДорозумовався?<br>\n<br>\nГлибокий &nbsp;колодязь, &nbsp;-<br>\nТільки &nbsp;дно &nbsp;блищиться:<br>\nТвоя &nbsp;думка &nbsp;глибше<br>\nУ &nbsp;серці &nbsp;таїться.<br>\n<br>\nГлибокий &nbsp;колодязь,<br>\nВоди &nbsp;не &nbsp;достати:<br>\nТебе &nbsp;не &nbsp;збагнув &nbsp;би<br>\nНі &nbsp;батько, &nbsp;ні &nbsp;мати.<br>\n<br>\nГлибокий &nbsp;колодязь,<br>\nНе &nbsp;сягне &nbsp;ключина:<br>\nТебе &nbsp;не &nbsp;збагнула &nbsp;б<br>\nІ &nbsp;вірна &nbsp;дружина.<br>\n<br>\nЗ &nbsp;панами &nbsp;ти &nbsp;виріс,<br>\nПанам &nbsp;сподобався<br>\nІ &nbsp;рідного &nbsp;батька<br>\nЗмалку &nbsp;відцурався.<br>\n<br>\nПанським &nbsp;тебе &nbsp;мати<br>\nЛичком &nbsp;наділила,<br>\nБо &nbsp;в &nbsp;панських &nbsp;будинках &nbsp;<br>\nТобою &nbsp;ходила.<br>\n<br>\nУродлива &nbsp;мати,<br>\nЯк &nbsp;намалювала,<br>\nБо &nbsp;в &nbsp;панських &nbsp;будинках<br>\nВона &nbsp;пробувала.<br>\n<br>\nЧого &nbsp;ж &nbsp;тебе &nbsp;серцем<br>\nКозаки &nbsp;шанують?..<br>\nКозацьку &nbsp;натуру<br>\nВони &nbsp;в &nbsp;тобі &nbsp;чують.<br>\n<br>\nЯк &nbsp;заграєш &nbsp;в &nbsp;полі<br>\nНа &nbsp;воронім &nbsp;коні, &nbsp;-<br>\nЗ &nbsp;тобою, &nbsp;Голко,<br>\nКозаченьки &nbsp;роєм!<br>\n<br>\nЯк &nbsp;виїдеш &nbsp;збройно<br>\nГраничить &nbsp;границі, &nbsp;-<br>\nВони &nbsp;за &nbsp;тобою &nbsp;-<br>\nЩо &nbsp;вольнії &nbsp;птиці!<br>\n<br>\nВірно &nbsp;Голка, &nbsp;вірно<br>\nСвойому &nbsp;пану &nbsp;служить...<br>\nЧого &nbsp;ж &nbsp;його &nbsp;серце<br>\nПотай &nbsp;усіх &nbsp;тужить?<br>\n<br>\nЗ &nbsp;веселої &nbsp;учти<br>\nГолка &nbsp;утікає,<br>\nІ &nbsp;панська &nbsp;шаноба<br>\nЙого &nbsp;не &nbsp;втішає.<br>\n<br>\nОй &nbsp;б'є-розбиває<br>\nЩука-риба &nbsp;ряску?<br>\nНе &nbsp;вважає &nbsp;Голка<br>\nНа &nbsp;дівочу &nbsp;ласку.<br>\n<br>\nЛетить &nbsp;орел &nbsp;в &nbsp;небо,<br>\nРозпустивші &nbsp;крила:<br>\nЗ &nbsp;козаками &nbsp;Голці<br>\nРозмова &nbsp;не &nbsp;мила.<br>\n<br>\nПо &nbsp;синьому &nbsp;морю<br>\nЛебідь &nbsp;виринає:<br>\nНе &nbsp;простацьку &nbsp;Голка<br>\nДумку &nbsp;собі &nbsp;має...<br>\n<br>\n &nbsp; &nbsp; &nbsp; &nbsp; &nbsp;VІІ<br>\nПішла-повилася<br>\nЗ &nbsp;Лубень &nbsp;крутоярих<br>\nДорога &nbsp;розлога...<br>\nОбняла &nbsp;козацьку<br>\nБезоднюю &nbsp;душу<br>\nВелика &nbsp;тривога.<br>\n<br>\n\"Де &nbsp;ти &nbsp;живеш, &nbsp;славо,<br>\nПраведне &nbsp;лицарство,<br>\nДе &nbsp;тебе &nbsp;шукати?<br>\nОй &nbsp;ще &nbsp;ж &nbsp;тебе, &nbsp;славо,<br>\nНа &nbsp;вік &nbsp;не &nbsp;явили<br>\nВисокі &nbsp;палати.<br>\n<br>\nОй &nbsp;чи &nbsp;то &nbsp;ж &nbsp;то &nbsp;слава<br>\nВелика &nbsp;заслуга,<br>\nЩоб &nbsp;свій &nbsp;рід &nbsp;підняти?<br>\nЧи &nbsp;то &nbsp;слава &nbsp;славная<br>\nНа &nbsp;божому &nbsp;суді,<br>\nЩоб &nbsp;люд &nbsp;рятувати?<br>\n<br>\nОй &nbsp;із'їздив-звідав<br>\nЯ &nbsp;чужії &nbsp;землі,<br>\nРозуму &nbsp;набрався;<br>\nОй &nbsp;бачив &nbsp;я &nbsp;славу<br>\nПонад &nbsp;синім &nbsp;морем &nbsp;-<br>\nЯ &nbsp;в &nbsp;їй &nbsp;закохався.<br>\n<br>\nОй &nbsp;шумлять &nbsp;байраки,<br>\nЛуги &nbsp;Низовії<br>\nБуйними &nbsp;вітрами:<br>\nОй &nbsp;настало &nbsp;врем'я,<br>\nНастала &nbsp;година<br>\nРозмовлять &nbsp;з &nbsp;панами.<br>\n<br>\nОй &nbsp;буде &nbsp;розмова<br>\nУ &nbsp;чистому &nbsp;полі<br>\nДовгими &nbsp;списами:<br>\nГей, &nbsp;пишнеє &nbsp;панство,<br>\nШляхетне &nbsp;лицарство!<br>\nРозквитайтесь &nbsp;з &nbsp;нами!<br>\n<br>\nОй &nbsp;буде &nbsp;розмова,<br>\nГарматная &nbsp;рада<br>\nОгнем, &nbsp;порохами;<br>\nНапишемо &nbsp;листи,<br>\nВічні &nbsp;договори<br>\nГострими &nbsp;шаблями!\"<br>\n<br>\n &nbsp; &nbsp; &nbsp; &nbsp; &nbsp;VІІІ<br>\nЇде &nbsp;Голка &nbsp;чистим &nbsp;полем<br>\nНа &nbsp;воронім &nbsp;коні;<br>\nЗа &nbsp;ним &nbsp;повчок &nbsp;панцерників<br>\nУ &nbsp;ясненькій &nbsp;зброї;<br>\n<br>\nЗа &nbsp;ним &nbsp;слуги &nbsp;молодії,<br>\nВози &nbsp;скарбованії;<br>\nПід &nbsp;білими &nbsp;попонами<br>\nКоні &nbsp;дорогії.<br>\n<br>\nБлищить &nbsp;шабля &nbsp;козацькая<br>\nВід &nbsp;срібла &nbsp;та &nbsp;злата;<br>\nЗрядив &nbsp;його &nbsp;пан &nbsp;ласкавий<br>\nЯк &nbsp;рідного &nbsp;брата.<br>\n<br>\nГорять &nbsp;в &nbsp;полі, &nbsp;против &nbsp;сонця,<br>\nСукні-єдамашки:<br>\n\"Не &nbsp;забувай, &nbsp;вірний &nbsp;слуго,<br>\nКняжецької &nbsp;ласки\".<br>\n<br>\n\"Не &nbsp;забуду, &nbsp;не &nbsp;забуду!<br>\nХіба &nbsp;жив &nbsp;не &nbsp;буду!<br>\nОй &nbsp;я &nbsp;вам, &nbsp;вельможне &nbsp;панство,<br>\nЗа &nbsp;все &nbsp;вдячен &nbsp;буду:<br>\n<br>\nІ &nbsp;за &nbsp;те, &nbsp;що &nbsp;панські &nbsp;очі<br>\nЙ &nbsp;панські &nbsp;брови &nbsp;маю;<br>\nІ &nbsp;за &nbsp;те, &nbsp;що &nbsp;свого &nbsp;батька<br>\nЗмалку &nbsp;відбігаю;<br>\n<br>\nІ &nbsp;за &nbsp;те, &nbsp;що &nbsp;моя &nbsp;мати<br>\nПішла &nbsp;за &nbsp;водою,<br>\nПородивши &nbsp;паненятко<br>\nВ &nbsp;лузі &nbsp;над &nbsp;Сулою;<br>\n<br>\nІ &nbsp;за &nbsp;те, &nbsp;що &nbsp;ви &nbsp;достатком &nbsp;<br>\nМене &nbsp;наділили,<br>\nНаграбивши, &nbsp;наздиравши<br>\nЗ &nbsp;рідної &nbsp;Вкраїни.<br>\n<br>\nОй &nbsp;Яремо, &nbsp;пишний &nbsp;князю!<br>\nНе &nbsp;дивись &nbsp;звисока:<br>\nНе &nbsp;засліпиш &nbsp;сріблом-злотом<br>\nКозацького &nbsp;ока!<br>\n<br>\nБуло &nbsp;мене &nbsp;в &nbsp;чужі &nbsp;землі<br>\nЗ &nbsp;собою &nbsp;не &nbsp;брати,<br>\nКоли &nbsp;хотів &nbsp;з &nbsp;мене &nbsp;слугу,<br>\nДворянина &nbsp;мати.<br>\n<br>\nБуло &nbsp;мене &nbsp;не &nbsp;пускати<br>\nНа &nbsp;тайні &nbsp;розмови<br>\nДо &nbsp;тих &nbsp;людей, &nbsp;що &nbsp;по &nbsp;світу<br>\nШирять &nbsp;розум &nbsp;новий.<br>\n<br>\nОй &nbsp;ти, &nbsp;князю, &nbsp;в &nbsp;єзуїтів<br>\nУчивсь &nbsp;панувати.<br>\nА &nbsp;я &nbsp;учивсь &nbsp;у &nbsp;тих &nbsp;людей<br>\nБратів &nbsp;рятувати.<br>\n<br>\nЗаковані &nbsp;брати &nbsp;мої<br>\nВ &nbsp;шляхетські &nbsp;статути...<br>\nПора, &nbsp;пора &nbsp;поскидати<br>\nНевольникам &nbsp;пути!\"\n\n\n<br><br>\n"
}