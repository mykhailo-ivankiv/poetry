{
  "author": "Павличко Дмитро",
  "name": "ПРИТЧА ПРО ЛЮБОВ",
  "link": "metrs_poem.php?poem=9602",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ПРИТЧА ПРО ЛЮБОВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЖив &nbsp;сопілкар &nbsp;у &nbsp;Косові. &nbsp;Бувало,<br>\nНа &nbsp;ярмарок &nbsp;виносив &nbsp;оберемки<br>\nДецівочок, &nbsp;сопілок &nbsp;і &nbsp;теленок,<br>\nІ &nbsp;кожну &nbsp;брав, &nbsp;і &nbsp;пробував &nbsp;на &nbsp;звук,<br>\nІ &nbsp;кожна &nbsp;озивалась &nbsp;по-своєму &nbsp;-<br>\nЦя &nbsp;плакала, &nbsp;а &nbsp;та &nbsp;сміялась &nbsp;дзвінко,<br>\nЦя &nbsp;щебетала, &nbsp;як &nbsp;мала &nbsp;дитина,<br>\nА &nbsp;та, &nbsp;мов &nbsp;соловейко, &nbsp;заливалась<br>\nМелодією &nbsp;провесни &nbsp;й &nbsp;кохання;<br>\nЦя, &nbsp;начебто &nbsp;вдова, &nbsp;тихцем &nbsp;тужила<br>\nЗа &nbsp;тим, &nbsp;що &nbsp;повернути &nbsp;неможливо,<br>\nА &nbsp;та &nbsp;вбивала &nbsp;в &nbsp;душу &nbsp;харалужний,<br>\nСяйливий &nbsp;голос, &nbsp;ніби &nbsp;вістря &nbsp;дике,<br>\nЩо &nbsp;кров &nbsp;невинна &nbsp;зблискує &nbsp;на &nbsp;ньому;<br>\nЦя, &nbsp;колисанку &nbsp;згадуючи &nbsp;давню,<br>\nСвітилась, &nbsp;наче &nbsp;всипана &nbsp;сльозами,<br>\nА &nbsp;та &nbsp;- &nbsp;одна-одніська &nbsp;- &nbsp;як &nbsp;весілля<br>\nРозгуляне: &nbsp;така &nbsp;була &nbsp;щаслива &nbsp;-<br>\nБагата &nbsp;підголосками. &nbsp;Здавалось,<br>\nЩо &nbsp;сопілкар &nbsp;узяти &nbsp;б &nbsp;міг &nbsp;патик,<br>\nЧи &nbsp;просту &nbsp;палицю, &nbsp;чи &nbsp;патерицю<br>\nІ &nbsp;подмухом &nbsp;єдиним &nbsp;обернути<br>\nНа &nbsp;інструмент. &nbsp;В &nbsp;його &nbsp;руках &nbsp;сопілка<br>\nЗеленим &nbsp;листям &nbsp;пісні &nbsp;розвивалась,<br>\nДуша &nbsp;ліщини &nbsp;воскресала &nbsp;в &nbsp;ній,<br>\nІ &nbsp;понад &nbsp;Косовом, &nbsp;немов &nbsp;горіхи,<br>\nСузір'ями &nbsp;гойдалися &nbsp;зірниці<br>\nМрій &nbsp;молодості &nbsp;й &nbsp;радощів &nbsp;любові.<br>\nНіхто &nbsp;не &nbsp;знав, &nbsp;що &nbsp;грає &nbsp;сопілкар<br>\nДля &nbsp;дівчини, &nbsp;коханої &nbsp;своєї,<br>\nЩо &nbsp;він &nbsp;далеко &nbsp;бачить, &nbsp;як &nbsp;вона<br>\nВ &nbsp;хустині &nbsp;золотистій, &nbsp;наче &nbsp;сонях,<br>\nНа &nbsp;кичері &nbsp;небесній, &nbsp;коло &nbsp;хати,<br>\nСтоїть &nbsp;і &nbsp;слухає, &nbsp;і &nbsp;цілий &nbsp;світ<br>\nПроходить &nbsp;перед &nbsp;нею &nbsp;в &nbsp;сяйві &nbsp;звуків, &nbsp;-<br>\nСама &nbsp;ж &nbsp;вона &nbsp;то &nbsp;плаче, &nbsp;то &nbsp;сміється,<br>\nЦілує &nbsp;голос &nbsp;кожної &nbsp;флояри,<br>\nПриймає &nbsp;пісню, &nbsp;наче &nbsp;цвіт &nbsp;- &nbsp;бджолу.<br>\nТа &nbsp;сталось &nbsp;так, &nbsp;що &nbsp; &nbsp;почали &nbsp;ридати<br>\nВсі &nbsp;сопілки &nbsp;- &nbsp;дівчатко &nbsp;вийшло &nbsp;заміж<br>\nЗа &nbsp;іншого &nbsp;- &nbsp;і &nbsp;сумно &nbsp;стало &nbsp;в &nbsp;місті,<br>\nІ &nbsp;злото &nbsp;сонця &nbsp;ніби &nbsp;потемніло,<br>\nЯк &nbsp;листя &nbsp;яворове &nbsp;під &nbsp;сльотою.<br>\nА &nbsp;потім... &nbsp;потім &nbsp;почали &nbsp;сміятись<br>\nНа &nbsp;ярмарку &nbsp;флояри &nbsp;та &nbsp;денцівки;<br>\nВони &nbsp;сміялись, &nbsp;та &nbsp;було &nbsp;скорботно<br>\nВід &nbsp;того &nbsp;на &nbsp;торговому &nbsp;майдані,<br>\nЩо &nbsp;туги &nbsp;сопілкової &nbsp;не &nbsp;чути,<br>\nА &nbsp;тільки &nbsp;сміх, &nbsp;що &nbsp;одурити &nbsp;прагне,<br>\nНемов &nbsp;купець, &nbsp;і &nbsp;видати &nbsp;нещастя<br>\nЗа &nbsp;радоці &nbsp;та &nbsp;втіхи &nbsp;невгамовні.<br>\nА &nbsp;потім &nbsp;зовсім &nbsp;перестав &nbsp;ходити<br>\nНа &nbsp;ярмарок &nbsp;із &nbsp;флейтами &nbsp;своїми<br>\nВеликий &nbsp;музикант. &nbsp;Не &nbsp;знаю, &nbsp;де &nbsp;він.<br>\nНещирий &nbsp;сміх &nbsp;- &nbsp;знак &nbsp;темної &nbsp;любові &nbsp;-<br>\nПереживеться, &nbsp;милий &nbsp;сопілкарю;<br>\nВернися &nbsp;й &nbsp;грай. &nbsp;І &nbsp;я &nbsp;сміявся &nbsp;так,<br>\nІ &nbsp;я &nbsp;так &nbsp;плакав, &nbsp;доки &nbsp;не &nbsp;збагнув,<br>\nЩо &nbsp;та &nbsp;любов &nbsp;на &nbsp;пагорбі &nbsp;небеснім &nbsp;-<br>\nНе &nbsp;сміх &nbsp;і &nbsp;не &nbsp;ридання, &nbsp;тільки &nbsp;туга.<br><br><em>1979</em>\n\n\n<br><br>\n"
}