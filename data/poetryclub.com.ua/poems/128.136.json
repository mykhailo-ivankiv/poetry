{
  "author": "Мовчан Павло",
  "name": "ПОВІСТЬ ПРО УЛЯНУ ОСОРГІНУ",
  "link": "/metrs_poem.php?poem=17547",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>ПОВІСТЬ ПРО УЛЯНУ ОСОРГІНУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Егда же мужу єя на царских службах <br>\nбывающу лето или два, иногда же по три <br>\nлета во Астрахани, она же в те времена <br>\nпо вся нощи без сна пребываша, в моль- <br>\nбах и в рукоделии, в прядиве и в палич- <br>\nном деле.<br>\n<br>\nИзборник</i><br><br>\nЖінки &nbsp;запашні, &nbsp;повелительки &nbsp;ночі, &nbsp;<br>\nвабкі, &nbsp;яблукасті &nbsp;в &nbsp;терпкім &nbsp;повносоччі, &nbsp;<br>\nви &nbsp;мову &nbsp;творили, &nbsp;щоб &nbsp;тільки &nbsp;збагнули &nbsp;<br>\nмужі, &nbsp;що &nbsp;до &nbsp;всього, &nbsp;крім &nbsp;себе, &nbsp;нечулі. &nbsp;<br>\nВ &nbsp;освяченім &nbsp;лоні &nbsp;пекучо-солоні &nbsp;<br>\nкраплини, &nbsp;заронені &nbsp;в &nbsp;росяну &nbsp;ніч, &nbsp;<br>\nопуклюють &nbsp;світлом &nbsp;тремтливі &nbsp;долоні, &nbsp;<br>\nщо &nbsp;тінь &nbsp;відгортають &nbsp;від &nbsp;спогаду &nbsp;пріч. &nbsp;<br>\nСпорудниці &nbsp;злагоди, &nbsp;кличете &nbsp;долю, &nbsp;<br>\nшовковою &nbsp;ниткою &nbsp;змірявши &nbsp;світ, &nbsp;<br>\nкуди &nbsp;полетіли &nbsp;мужі &nbsp;ясночолі, &nbsp;<br>\nздрібнивши &nbsp;копита &nbsp;і &nbsp;втративши &nbsp;слід… &nbsp;<br>\nНавіщо &nbsp;вам &nbsp;слава, &nbsp;намарне &nbsp;здобута, &nbsp;<br>\nякщо &nbsp;дичавіє &nbsp;самітня &nbsp;душа? &nbsp;<br>\nХоч &nbsp;сплющене &nbsp;ім’я &nbsp;в &nbsp;губах &nbsp;— &nbsp;не &nbsp;забуте, &nbsp;<br>\nв &nbsp;молитвах, &nbsp;у &nbsp;шептах &nbsp;воно &nbsp;не &nbsp;втіша. &nbsp;<br>\nНема &nbsp;що &nbsp;мовчати, &nbsp;та &nbsp;тиша &nbsp;обтяжна &nbsp;<br>\nжада, &nbsp;щоб &nbsp;її &nbsp;розітнули &nbsp;навпіл, &nbsp;<br>\nщоб &nbsp;терпкість &nbsp;її &nbsp;на &nbsp;долонях &nbsp;розважить &nbsp;<br>\nі &nbsp;так, &nbsp;як &nbsp;хлібину, &nbsp;покласти &nbsp;на &nbsp;стіл. &nbsp;<br>\nМетровою &nbsp;голкою &nbsp;шлях &nbsp;позшивали, &nbsp;<br>\nщо &nbsp;весь &nbsp;розволікся &nbsp;від &nbsp;ситих &nbsp;дощів… &nbsp;<br>\nГен-ген &nbsp;засвітився &nbsp;на &nbsp;конику &nbsp;чалім &nbsp;<br>\nверхівець &nbsp;якийсь &nbsp;у &nbsp;крилатім &nbsp;плащі. &nbsp;<br>\nВін &nbsp;звістку &nbsp;везе &nbsp;про &nbsp;поразку &nbsp;чи &nbsp;славу &nbsp;— &nbsp;<br>\nтріпоче &nbsp;на &nbsp;вітрі &nbsp;нервовий &nbsp;платок… &nbsp;<br>\nАх, &nbsp;сльози &nbsp;прокляті: &nbsp;ні &nbsp;цятки, &nbsp;ні &nbsp;плями, &nbsp;<br>\nі &nbsp;давить &nbsp;у &nbsp;горлі &nbsp;повітря &nbsp;ковток… &nbsp;<br>\nСвічарниці, &nbsp;з &nbsp;меду &nbsp;свічки &nbsp;відливайте, &nbsp;<br>\nпродовжуйте &nbsp;погляд &nbsp;за &nbsp;межі &nbsp;вогню, &nbsp;<br>\nздобичники &nbsp;слави, &nbsp;у &nbsp;слово &nbsp;вертайте, &nbsp;<br>\nбо &nbsp;пам’ять &nbsp;про &nbsp;вас &nbsp;нагадала &nbsp;стерню. &nbsp;<br>\nБо &nbsp;простір &nbsp;замкнули &nbsp;жіночі &nbsp;обличчя, &nbsp;<br>\nбо &nbsp;зерна &nbsp;у &nbsp;яблуках, &nbsp;зерна &nbsp;— &nbsp;не &nbsp;цвіль. &nbsp;<br>\nБо &nbsp;їдуть &nbsp;на &nbsp;срібних &nbsp;колесах &nbsp;візничі, &nbsp;<br>\nвезуть &nbsp;сивину &nbsp;і &nbsp;сумну &nbsp;заметіль… &nbsp;<br>\n<br>\n\n\n\n<br><br>\n"
}