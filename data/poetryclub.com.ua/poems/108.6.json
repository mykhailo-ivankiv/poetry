{
  "author": "Мисик Василь",
  "name": "ПІД ІВАНА КУПАЛА",
  "link": "metrs_poem.php?poem=6462",
  "html": "\n<h4></h4>\n\n<a href=\"/metrs.php?id=297&amp;type=tvorch\" class=\"redhr1\">Творчість</a> |\n<a href=\"/metrs.php?id=297&amp;type=biogr\" class=\"redhr1\">Біографія</a> |\n<a href=\"/metrs.php?id=297&amp;type=critiques\" class=\"redhr1\">Критика</a>\n\n<h4>ПІД ІВАНА КУПАЛА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПід &nbsp;Івана &nbsp;Купала &nbsp;в &nbsp;гарячі &nbsp;ночі<br>\nТьма &nbsp;згусає &nbsp;в &nbsp;дібровах. &nbsp;У &nbsp;травах, &nbsp;в &nbsp;клоччі<br>\nдрібнолистих &nbsp;кущів, &nbsp;над &nbsp;димком &nbsp;болот,<br>\nнад &nbsp;димком &nbsp;болот, &nbsp;в &nbsp;комишах &nbsp;ріки<br>\nзаплітаються &nbsp;світляки<br>\nв &nbsp;корогод.<br>\n<br>\nЯк &nbsp;просторо, &nbsp;як &nbsp;п'яно, &nbsp;як &nbsp;душно &nbsp;в &nbsp;світі!<br>\nНебеса &nbsp;в &nbsp;запинало &nbsp;горять &nbsp;- &nbsp;і &nbsp;в &nbsp;червону &nbsp;тьму,<br>\nв &nbsp;комарину &nbsp;печаль &nbsp;утопає &nbsp;ріка.<br>\nІ &nbsp;мовчазно &nbsp;по &nbsp;світі &nbsp;всьому<br>\nйде &nbsp;тоска.<br>\n<br>\nТоскно &nbsp;в &nbsp;плесі, &nbsp;де &nbsp;гнуться &nbsp;сухі &nbsp;куниці.<br>\nТоскно &nbsp;плаче &nbsp;вода &nbsp;у &nbsp;кущах &nbsp;в &nbsp;криниці.<br>\nТоскно &nbsp;плаче, &nbsp;схопившись &nbsp;за &nbsp;серце, &nbsp;- &nbsp;дарма:<br>\nспазматично &nbsp;вмирає, &nbsp;дрижить &nbsp;на &nbsp;дні.<br>\nВ &nbsp;диких &nbsp;іскрах &nbsp;яріє &nbsp;тьма<br>\nв &nbsp;гущині!<br>\n....................................................................................<br>\nТягнуться &nbsp;руки<br>\nназустріч &nbsp;іншим.<br>\nВесь &nbsp;ліс &nbsp;зайнявся<br>\nв &nbsp;танку &nbsp;вогнів.<br>\n<br>\nІ &nbsp;тоскне &nbsp;серце &nbsp;-<br>\nсуха &nbsp;іскринка &nbsp;-<br>\nлетить &nbsp;у &nbsp;владний<br>\nв &nbsp;купальський &nbsp;спів!<br>\n<br>\nВогні &nbsp;летючі,<br>\nзринайте, &nbsp;сяйте,<br>\nпадіть &nbsp;на &nbsp;кручі,<br>\nтремтіть &nbsp;вгорі!<br>\nВи &nbsp;довго &nbsp;ждали,<br>\nщоб &nbsp;раз &nbsp;- &nbsp;єдиний &nbsp;-<br>\nспахнуть &nbsp;і &nbsp;вмерти<br>\nв &nbsp;солодкій &nbsp;грі!<br>\n<br>\nВ &nbsp;цю &nbsp;гарячу &nbsp;ніч &nbsp;такий &nbsp;на &nbsp;землі &nbsp;неспокій!<br>\nРиба &nbsp;в &nbsp;ріках &nbsp;скидається, &nbsp;ходить &nbsp;під &nbsp;самим &nbsp;верхом.<br>\nДесь &nbsp;тоскою &nbsp;притиснутий &nbsp;в &nbsp;ямі &nbsp;глибокій<br>\nповернувсь &nbsp;несподівано &nbsp;чорний &nbsp;сом.<br>\n<br>\nПовернувсь &nbsp;під &nbsp;водою &nbsp;в &nbsp;кушірнім &nbsp;лахмітті &nbsp;-<br>\nі &nbsp;хвостом, &nbsp;як &nbsp;шалений, &nbsp;ударив &nbsp;у &nbsp;груди &nbsp;ріки.<br>\nНе &nbsp;змагайтесь, &nbsp;рибалки, &nbsp;він &nbsp;порве &nbsp;найкріпші &nbsp;сіті<br>\nв &nbsp;цю &nbsp;годину &nbsp;тривожну, &nbsp;в &nbsp;годину &nbsp;тоски.<br>\n<br>\nНе &nbsp;змагайтесь, &nbsp;рибалки, &nbsp;- &nbsp;по &nbsp;схилу &nbsp;крутому &nbsp;непротоптана<br>\nстежка &nbsp;виводить &nbsp;на &nbsp;теплий &nbsp;шлях.<br>\nНе &nbsp;змагайтесь, &nbsp;рибалки, &nbsp;спішіть &nbsp;у &nbsp;пітьмі &nbsp;додому,<br>\nвас &nbsp;зустрінуть &nbsp;жінки &nbsp;і &nbsp;коханки &nbsp;в &nbsp;садах.<br>\n<br>\nЩо &nbsp;у &nbsp;вас &nbsp;на &nbsp;рукавах &nbsp;кушір &nbsp;- &nbsp;то &nbsp;нічого,<br>\nтільки &nbsp;б &nbsp;ви &nbsp;зберегли &nbsp;в &nbsp;своїм &nbsp;серці &nbsp;жагу &nbsp;молоду.<br>\nПо &nbsp;дібровах, &nbsp;по &nbsp;заростях &nbsp;повно &nbsp;вогню &nbsp;молодого &nbsp;-<br>\nвся &nbsp;земля, &nbsp;як &nbsp;сп'яніла, &nbsp;в &nbsp;купальськім &nbsp;чаду!<br><br><em>ЛІТЕРАТУРНИЙ ЯРМАРОК. Книга п'ята, червень 1929, с. 80-82. Подано в невеликому скороченні.</em>\n\n\n<br><br>\n"
}