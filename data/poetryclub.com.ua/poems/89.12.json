{
  "author": "Мосендз Леонід",
  "name": "СПІВ 6-й",
  "link": "/metrs_poem.php?poem=8070",
  "html": "\n<h4></h4>\n\n<a href=\"/metrs.php?id=322&amp;type=tvorch\" class=\"redhr1\">Творчість</a> |\n<a href=\"/metrs.php?id=322&amp;type=biogr\" class=\"redhr1\">Біографія</a> |\n<a href=\"/metrs.php?id=322&amp;type=critiques\" class=\"redhr1\">Критика</a>\n\n<h4>СПІВ 6-й</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n87 &nbsp;<br>\n<br>\nО, &nbsp;провесни &nbsp;Hecмілi &nbsp;перші &nbsp;кроки! &nbsp;<br>\nХто &nbsp;стежив &nbsp;вас &nbsp;в &nbsp;лютневі &nbsp;ясні &nbsp;дні: &nbsp;<br>\nв &nbsp;млі &nbsp;сафіровій &nbsp;обрії &nbsp;широкі,94 &nbsp;<br>\nзпрозорені &nbsp;бурульки &nbsp;крижані, &nbsp;<br>\ni &nbsp;зашерх &nbsp;ледової &nbsp;поволоки &nbsp;<br>\nна &nbsp;снігових &nbsp;завіях… &nbsp;А &nbsp;на &nbsp;пні &nbsp;<br>\nметелик &nbsp;пружить &nbsp;проти &nbsp;сонця &nbsp;крильця, &nbsp;<br>\nта &nbsp;пролісків &nbsp;вистромлюються &nbsp;бильця. &nbsp;<br>\n<br>\n88 &nbsp;<br>\n<br>\nА &nbsp;потім &nbsp;знов &nbsp;закрутить &nbsp;сніговій… &nbsp;<br>\nТа &nbsp;марна &nbsp;лють &nbsp;розлюченого &nbsp;лютня, &nbsp;<br>\nбо &nbsp;юний &nbsp;березень &nbsp;вже &nbsp;тут &nbsp;мерщій, &nbsp;<br>\ni &nbsp;грає &nbsp;верховіттям, &nbsp;мов &nbsp;на &nbsp;лютні,95 &nbsp;<br>\nвогкий &nbsp;i &nbsp;запашистий &nbsp;буревій &nbsp;<br>\nта &nbsp;в &nbsp;ніч &nbsp;шпурляє &nbsp;заклики &nbsp;могутні… &nbsp;<br>\nНіхто &nbsp;про &nbsp;це &nbsp;не &nbsp;вмів &nbsp;сказати &nbsp;стільки &nbsp;<br>\nпрекрасного, &nbsp;як &nbsp;Морґенштерн &nbsp;i &nbsp;Рільке.96 &nbsp;<br>\n<br>\n89 &nbsp;<br>\n<br>\nА &nbsp;масляна &nbsp;жада &nbsp;coбi &nbsp;по &nbsp;праву, &nbsp;<br>\nдокінчити &nbsp;масну &nbsp;пору &nbsp;м’ясниць, &nbsp;<br>\nз &nbsp;усього &nbsp;радить &nbsp;вишпотать &nbsp;забаву, &nbsp;<br>\nдівок &nbsp;перевінчать &nbsp;на &nbsp;молодиць, &nbsp;<br>\nта &nbsp;випить &nbsp;— &nbsp;закусити &nbsp;так, &nbsp;щоб &nbsp;славу &nbsp;<br>\nгульняцькую &nbsp;не &nbsp;похилити &nbsp;ниць, &nbsp;<br>\nщоб &nbsp;грало &nbsp;серце, &nbsp;сяяли &nbsp;очі &nbsp;й &nbsp;лиця… &nbsp;<br>\nТож &nbsp;веселімся, &nbsp;поки &nbsp;веселиться! &nbsp;<br>\n<br>\n90 &nbsp;<br>\n<br>\nХоч &nbsp;завтра &nbsp;нас &nbsp;чека &nbsp;грижі &nbsp;полин, &nbsp;<br>\nїдь &nbsp;каяття, &nbsp;терпка &nbsp;покута &nbsp;<br>\nза &nbsp;безліч &nbsp;перевершених &nbsp;провин, &nbsp;<br>\nхоч &nbsp;завтра &nbsp;нам &nbsp;iз &nbsp;“Мізерере” &nbsp;нута,97 &nbsp;<br>\nхоч &nbsp;завтра &nbsp;не &nbsp;піднесемось &nbsp;з &nbsp;колін, &nbsp;— &nbsp;<br>\nале &nbsp;сьогодні &nbsp;наш &nbsp;барвінок-рута, &nbsp;<br>\nсьогодні &nbsp;сяють &nbsp;нам &nbsp;серця &nbsp;i &nbsp;лиця… &nbsp;<br>\nТож &nbsp;звеселяймось, &nbsp;поки &nbsp;веселиться! &nbsp;<br>\n<br>\n91 &nbsp;<br>\n<br>\nНема &nbsp;сальця &nbsp;— &nbsp;конопляна &nbsp;олія, &nbsp;<br>\nсуха &nbsp;тараня &nbsp;замість &nbsp;ковбаси, &nbsp;<br>\nвід &nbsp;печі &nbsp;духовитий &nbsp;запах &nbsp;віє &nbsp;<br>\nпечених &nbsp;бараболь… &nbsp;Пісні &nbsp;часи &nbsp;<br>\nприйшли &nbsp;на &nbsp;світ! &nbsp;Але &nbsp;не &nbsp;трать &nbsp;надії: &nbsp;<br>\nна &nbsp;свята, &nbsp;Марку, &nbsp;все &nbsp;це &nbsp;від’їси! &nbsp;<br>\nТепер &nbsp;же &nbsp;пicт &nbsp;усім! &nbsp;I &nbsp;для &nbsp;Султана &nbsp;<br>\nнема &nbsp;ані &nbsp;м’ясця, &nbsp;aні &nbsp;сметани. &nbsp;<br>\n<br>\n92 &nbsp;<br>\n<br>\nЦе &nbsp;тільки &nbsp;раз &nbsp;якогось &nbsp;десь &nbsp;ченця &nbsp;<br>\n(оповіда &nbsp;повагом &nbsp;баба &nbsp;Ксеня) &nbsp;<br>\nтак &nbsp;закортіло &nbsp;в &nbsp;пicт &nbsp;сальця-м’ясця, &nbsp;<br>\nтак &nbsp;спокушав &nbsp;рогатий &nbsp;на &nbsp;печеню, &nbsp;<br>\nщо &nbsp;грішник &nbsp;у &nbsp;iгyмeнa-отця &nbsp;98 &nbsp;<br>\nз &nbsp;монастиря &nbsp;був &nbsp;випросивсь, &nbsp;в &nbsp;кишеню &nbsp;<br>\nсягнув &nbsp;глибоко &nbsp;й &nbsp;порося &nbsp;придбав &nbsp;<br>\nта, &nbsp;всмаживши, &nbsp;під &nbsp;рясу &nbsp;заховав. &nbsp;<br>\n<br>\n93 &nbsp;<br>\n<br>\nЧека &nbsp;отець-ігумен &nbsp;біля &nbsp;брами: &nbsp;<br>\n“Що &nbsp;приховав &nbsp;ти, &nbsp;брате, &nbsp;під &nbsp;полу?” &nbsp;<br>\nЗашпотавсь &nbsp;зi &nbsp;страху &nbsp;чернець &nbsp;словами: &nbsp;<br>\n“Це &nbsp;рибку &nbsp;я &nbsp;придбав &nbsp;для &nbsp;загалу! &nbsp;<br>\nТа &nbsp;щоб &nbsp;не &nbsp;думав, &nbsp;отче, &nbsp;що &nbsp;устами &nbsp;<br>\nмоїми &nbsp;йде &nbsp;брехня &nbsp;— &nbsp;на &nbsp;сором &nbsp;злу &nbsp;<br>\nдай, &nbsp;Господи, &nbsp;щоб &nbsp;цеє &nbsp;карасятко &nbsp;<br>\nта &nbsp;й &nbsp;обернулось &nbsp;вмить &nbsp;у &nbsp;поросятко!..” &nbsp;<br>\n<br>\n94 &nbsp;<br>\n<br>\nДовгобороді &nbsp;і &nbsp;старі &nbsp;як &nbsp;світ &nbsp;<br>\nу &nbsp;баби &nbsp;Ксені &nbsp;жарти &nbsp;й &nbsp;анекдоти, &nbsp;<br>\nале &nbsp;пізнати &nbsp;в &nbsp;них &nbsp;заглохлий &nbsp;слід &nbsp;<br>\nвеселої &nbsp;спудейської &nbsp;давноти,99 &nbsp;<br>\nострожської &nbsp;доби &nbsp;побляклий &nbsp;цвіт,100 &nbsp;<br>\nколи &nbsp;романські &nbsp;з &nbsp;заходу &nbsp;бон-моти &nbsp;101 &nbsp;<br>\nзамішували &nbsp;у &nbsp;козацький &nbsp;тон &nbsp;<br>\nвертепи, &nbsp;канти &nbsp;та &nbsp;Декамерон.102 &nbsp;<br>\n<br>\n95 &nbsp;<br>\n<br>\nА &nbsp;з &nbsp;провесни &nbsp;стає &nbsp;весна &nbsp;поволі, &nbsp;<br>\nсичать &nbsp;гадами &nbsp;й &nbsp;топляться &nbsp;сніги, &nbsp;<br>\nнабрякли &nbsp;соком &nbsp;верховіття &nbsp;голі, &nbsp;<br>\nпіднесла &nbsp;річка &nbsp;лід &nbsp;над &nbsp;береги, &nbsp;<br>\niз &nbsp;закликом &nbsp;нестриманої &nbsp;волі &nbsp;<br>\nу &nbsp;простори &nbsp;зазивної &nbsp;туги, &nbsp;<br>\nшукаючи &nbsp;нездійсненої &nbsp;мpiї, &nbsp;<br>\nлетять &nbsp;ключі &nbsp;з &nbsp;таємного &nbsp;вирію.103 &nbsp;<br>\n<br>\n96 &nbsp;<br>\n<br>\nУ &nbsp;полудень &nbsp;спішаться &nbsp;журавлі, &nbsp;<br>\nкидаючи &nbsp;журні— &nbsp;журливі &nbsp;звуки; &nbsp;<br>\nспускаються &nbsp;під &nbsp;вечір &nbsp;до &nbsp;землі &nbsp;<br>\nз &nbsp;пересвистами &nbsp;гостродзьобі &nbsp;слуки; &nbsp;<br>\nа &nbsp;в &nbsp;марцевій &nbsp;поранковій &nbsp;імлі &nbsp;<br>\nшпурляють &nbsp;гуси &nbsp;тяглі &nbsp;перегуки… &nbsp;<br>\nІстота &nbsp;повна &nbsp;вщерть &nbsp;таємних &nbsp;сил… &nbsp;<br>\nАх &nbsp;чом, &nbsp;чому &nbsp;не &nbsp;маєш, &nbsp;Марку, &nbsp;крил? &nbsp;<br>\n<br>\n97 &nbsp;<br>\n<br>\nТа, &nbsp;Боже &nbsp;борони, &nbsp;щоб &nbsp;журавлями &nbsp;<br>\nти &nbsp;не &nbsp;назвав &nbsp;розсурмлених &nbsp;птaxiв! &nbsp;<br>\nБо &nbsp;цілий &nbsp;рік &nbsp;журбою &nbsp;i &nbsp;жалями &nbsp;<br>\nбуде &nbsp;томить &nbsp;нездійснимий &nbsp;зазив &nbsp;<br>\nу &nbsp;голубінь, &nbsp;щоб &nbsp;досягти &nbsp;крилами &nbsp;<br>\nпідзоряних &nbsp;недосягальних &nbsp;див… &nbsp;<br>\nТож &nbsp;їx &nbsp;назвім &nbsp;веселиками, &nbsp;друзі,104 &nbsp;<br>\nщоб &nbsp;серце &nbsp;не &nbsp;томилось &nbsp;в &nbsp;марній &nbsp;тузі. &nbsp;<br>\n<br>\n98 &nbsp;<br>\n<br>\nКоли &nbsp;би &nbsp;пощастило &nbsp;це &nbsp;мені &nbsp;<br>\nвхопити &nbsp;настрій &nbsp;днів &nbsp;отих &nbsp;примхливий &nbsp;<br>\nта &nbsp;ув’язнити &nbsp;у &nbsp;свої &nbsp;пісні,— &nbsp;<br>\nто &nbsp;мав &nbsp;би &nbsp;я &nbsp;дарунок &nbsp;мерехтливий &nbsp;<br>\nкоханню &nbsp;свому &nbsp;першому &nbsp;— &nbsp;Весні… &nbsp;<br>\nТа &nbsp;був &nbsp;хтось &nbsp;більше, &nbsp;аніж &nbsp;я, &nbsp;щасливий: &nbsp;<br>\nуклав &nbsp;його &nbsp;в &nbsp;свої &nbsp;волинські &nbsp;вірші &nbsp;<br>\nОлекса &nbsp;Стефанович &nbsp;не &nbsp;cyгipше.” &nbsp;105 &nbsp;<br>\n<br>\n99 &nbsp;<br>\n<br>\nЗа &nbsp;сафіровим &nbsp;бором &nbsp;вечір &nbsp;гасне, &nbsp;<br>\nвзялися &nbsp;склистим &nbsp;шерхом &nbsp;баюрки, &nbsp;<br>\ni &nbsp;голубінь, &nbsp;таку &nbsp;прозоро-ясну, &nbsp;<br>\nзацяткували &nbsp;тремітні &nbsp;зірки… &nbsp;<br>\n“Та &nbsp;все &nbsp;прекрасне &nbsp;й &nbsp;щасне &nbsp;лиш &nbsp;дочасне!.” &nbsp;— &nbsp;<br>\nпідносять &nbsp;з &nbsp;глибини &nbsp;думки &nbsp;гipкi &nbsp;<br>\nмолитви &nbsp;Сирина &nbsp;покутні &nbsp;тони,106 &nbsp;<br>\nде &nbsp;правляться &nbsp;у &nbsp;церковці &nbsp;“поклони”. &nbsp;<br>\n<br>\n100 &nbsp;<br>\n<br>\nНе &nbsp;зна &nbsp;Марко &nbsp;ще &nbsp;тяготи &nbsp;гpixiв, &nbsp;<br>\nта &nbsp;все &nbsp;ж &nbsp;передчуттям &nbsp;тонким &nbsp;дитини &nbsp;<br>\nтремтить &nbsp;icтoтa, &nbsp;i &nbsp;таємність &nbsp;слів &nbsp;<br>\nчаклує &nbsp;завороженість &nbsp;хвилини. &nbsp;<br>\nПоклони &nbsp;б’є &nbsp;до &nbsp;темних &nbsp;образів, &nbsp;<br>\nпокутує &nbsp;майбутні &nbsp;ще &nbsp;провини, &nbsp;<br>\nдомолюючи &nbsp;щиру &nbsp;шепотінь: &nbsp;<br>\n“Любови &nbsp;духа &nbsp;дай &nbsp;мені!.. &nbsp;Амінь!” &nbsp;107 &nbsp;<br>\n<br>\n101 &nbsp;<br>\n<br>\nА &nbsp;на &nbsp;амвоні &nbsp;темнім &nbsp;чорна &nbsp;ряса &nbsp;<br>\nвзиває &nbsp;каяття &nbsp;в &nbsp;долину &nbsp;сліз. &nbsp;<br>\nСуворо &nbsp;спогляда &nbsp;з &nbsp;іконостаса &nbsp;<br>\nсинкліт &nbsp;святих &nbsp;із &nbsp;потемнілих &nbsp;риз,108 &nbsp;<br>\ni &nbsp;тільки &nbsp;вид &nbsp;нерукотворний &nbsp;Спаса &nbsp;<br>\nз &nbsp;любовію &nbsp;зглядається &nbsp;униз &nbsp;<br>\nна &nbsp;суми &nbsp;i &nbsp;жалі &nbsp;людського &nbsp;роду, &nbsp;<br>\nна &nbsp;ту &nbsp;ж, &nbsp;безпечну &nbsp;від &nbsp;віків, &nbsp;природу &nbsp;<br>\n<br>\n102 &nbsp;<br>\n<br>\nзабудькуватих, &nbsp;без &nbsp;турбот &nbsp;дітей, &nbsp;<br>\nщо &nbsp;їx &nbsp;покликав &nbsp;світ &nbsp;на &nbsp;мить &nbsp;в &nbsp;гостину &nbsp;<br>\nта &nbsp;зараз &nbsp;же, &nbsp;під &nbsp;стук &nbsp;i &nbsp;грюк &nbsp;костей, &nbsp;<br>\nрозваживши &nbsp;i &nbsp;кару &nbsp;i &nbsp;провину, &nbsp;<br>\nзнов &nbsp;одпуска &nbsp;розвезених &nbsp;гостей &nbsp;<br>\nу &nbsp;ту &nbsp;ж, &nbsp;звідкіль &nbsp;з’явилися, &nbsp;країну… &nbsp;<br>\nВсе &nbsp;промина, &nbsp;як &nbsp;сон, &nbsp;як &nbsp;тон, &nbsp;як &nbsp;тінь… &nbsp;<br>\nЛише &nbsp;любов &nbsp;перетрива!.. &nbsp;Амінь!..\n\n\n<br><br>\n"
}