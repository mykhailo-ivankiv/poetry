{
  "author": "Бровченко Володимир",
  "name": "БЕСІДИ З ВНУЧКОЮ ПРО ХЛІБ",
  "link": "metrs_poem.php?poem=3417",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>БЕСІДИ З ВНУЧКОЮ ПРО ХЛІБ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<i>І. &nbsp;НЕДОЖАТА &nbsp;НИВА</i><br>\n<br>\n<br>\nВ &nbsp;серпні &nbsp;не &nbsp;брали &nbsp;ми &nbsp;в &nbsp;руки &nbsp;серпи,<br>\nБо &nbsp;руки &nbsp;тримали &nbsp;зброю,<br>\nБо &nbsp;наші &nbsp;достиглі &nbsp;пшеничні &nbsp;степи<br>\nБули &nbsp;тоді &nbsp;полем &nbsp;бою.<br>\n &nbsp;<br>\n<br>\nНива &nbsp;— &nbsp;по &nbsp;колосу &nbsp;ходять &nbsp;зайці!<br>\nМісяць &nbsp;над &nbsp;степом &nbsp;стоїть &nbsp;в &nbsp;караулі.<br>\nЗ &nbsp;боку &nbsp;одного &nbsp;— &nbsp;наші &nbsp;бійці,<br>\nЗ &nbsp;другого &nbsp;ворог &nbsp;—на &nbsp;відстані &nbsp;кулі.<br>\n &nbsp;<br>\n<br>\nНібито &nbsp;тихо. &nbsp;Тривожний &nbsp;ландшафт[1],<br>\nБілі &nbsp;хати &nbsp;почорніли &nbsp;від &nbsp;туги.<br>\nІ &nbsp;не &nbsp;змогла &nbsp;гречкосійна &nbsp;душа<br>\nСтерпіть &nbsp;над &nbsp;хлібом &nbsp;наруги.<br>\nВийшов &nbsp;солдат &nbsp;—<br>\nСтепові &nbsp;сват &nbsp;—<br>\nВ &nbsp;ніч &nbsp;із &nbsp;траншеї &nbsp;яруги.<br>\n &nbsp;<br>\n<br>\nПоповзом &nbsp;ниву &nbsp;розтерзану &nbsp;жав,<br>\nПраці &nbsp;віддавши &nbsp;і &nbsp;душу &nbsp;і &nbsp;тіло, &nbsp;<br>\nМісяця &nbsp;серп &nbsp;йому &nbsp;помагав, &nbsp;<br>\nПоки &nbsp;на &nbsp;сході &nbsp;задніло...<br>\n &nbsp;<br>\n<br>\nБачить &nbsp;пришелець[2], &nbsp;щось &nbsp;тут &nbsp;не &nbsp;те,<br>\nІ &nbsp;не &nbsp;збагнути &nbsp;йому, &nbsp;що &nbsp;за &nbsp;диво:<br>\nЗвечора &nbsp;поле &nbsp;було &nbsp;золоте,<br>\nНині &nbsp;ж &nbsp;простерлася &nbsp;вижата &nbsp;нива.<br>\n &nbsp;<br>\n<br>\nБачить &nbsp;снопи, &nbsp;як &nbsp;бійці, &nbsp;на &nbsp;стерні,<br>\nВсе &nbsp;те &nbsp;пече &nbsp;його, &nbsp;злостить &nbsp;і &nbsp;муля.<br>\nВін &nbsp;ще &nbsp;не &nbsp;знав, &nbsp;що &nbsp;в &nbsp;цій &nbsp;стороні<br>\nКожна &nbsp;зернинка &nbsp;— &nbsp;фашистові &nbsp;куля.<br>\n &nbsp;<br>\n<br>\nБою &nbsp;розкручувалась &nbsp;круговерть,<br>\nМов &nbsp;розтревожений &nbsp;улій.<br>\nПолем &nbsp;ходила &nbsp;солдатова &nbsp;смерть,<br>\nТак &nbsp;недалеко, &nbsp;на &nbsp;відстані &nbsp;кулі.<br>\n &nbsp;<br>\n<br>\nСтало &nbsp;на &nbsp;світі &nbsp;більше &nbsp;вдовиць...<br>\nХлібові &nbsp;трудно &nbsp;служивши &nbsp;і &nbsp;чесно,<br>\nВоїн &nbsp;лежав &nbsp;між &nbsp;снопів &nbsp;горілиць,<br>\nСтягнутий &nbsp;поясом, &nbsp;як &nbsp;перевеслом.<br>\n &nbsp;<br>\n<br>\n...Хвилі &nbsp;пшеничні &nbsp;біжать &nbsp;вдалину<br>\nНа &nbsp;тому &nbsp;ж &nbsp;таки, &nbsp;на &nbsp;вічнім &nbsp;лану.<br>\nВнучка &nbsp;мені, &nbsp;як &nbsp;маленька &nbsp;царівна:<br>\n— &nbsp;Що &nbsp;це &nbsp;ти, &nbsp;діду, &nbsp;усе &nbsp;про &nbsp;війну,<br>\nА &nbsp;про &nbsp;казкове &nbsp;коли, &nbsp;про &nbsp;чарівне?<br>\nІ, &nbsp;примруживши &nbsp;очко,<br>\nНамагається &nbsp;глянуть &nbsp;на &nbsp;сонце<br>\nкрізь &nbsp;бублика &nbsp;рум'яного...<br>\n— &nbsp;Постривай, &nbsp;дочко.<br>\nСпершу &nbsp;могилку &nbsp;солдатську &nbsp;доглянемо.<br>\n &nbsp;<br>\n<br>\n &nbsp;<br>\n<br>\n<i>II. &nbsp;НЕТИПОВИЙ &nbsp;ВИПАДОК &nbsp;НА &nbsp;МАЙДАНІ</i><br>\n<br>\n<br>\nДе &nbsp;сніг &nbsp;устелив &nbsp;рівність &nbsp;асфальту &nbsp;—<br>\n«Футбол» &nbsp;світового &nbsp;масштабу:<br>\nХлопчики &nbsp;пороздягали &nbsp;пальта,<br>\nПідгилюють &nbsp;хліб.<br>\nШайбу!<br>\n &nbsp;<br>\n<br>\nОт &nbsp;футболістики, &nbsp;от &nbsp;молодці!<br>\nОсь-ось &nbsp;заженуть &nbsp;його &nbsp;в &nbsp;ворота.<br>\nНе &nbsp;сіячі &nbsp;поки &nbsp;що &nbsp;вони, &nbsp;не &nbsp;женці.<br>\nОчі &nbsp;горять &nbsp;— &nbsp;пара &nbsp;з &nbsp;рота.<br>\n &nbsp;<br>\n<br>\nПоряд &nbsp;чимало &nbsp;народу &nbsp;снує,<br>\nКожен &nbsp;спішить, &nbsp;до &nbsp;«матчу» &nbsp;байдужий.<br>\nПідгилюють &nbsp;хліб, &nbsp;як &nbsp;серце &nbsp;моє,<br>\nХлопчики &nbsp;спритні &nbsp;і &nbsp;дужі.<br>\n &nbsp;<br>\n<br>\nБулка &nbsp;— &nbsp;п'ятак, &nbsp;майже &nbsp;— &nbsp;за &nbsp;так!<br>\n— &nbsp;Пас! &nbsp;— &nbsp;вимагає &nbsp;червонощокий &nbsp;хлоп'як.<br>\nШайбу! &nbsp;Шайбу!<br>\n &nbsp;<br>\n<br>\n...Аж &nbsp;тут &nbsp;принесло &nbsp;на &nbsp;майдан &nbsp;бабу.<br>\nПідкотився &nbsp;хліб &nbsp;старій &nbsp;до &nbsp;ніг,<br>\nШукаючи &nbsp;захисту, &nbsp;ліг.<br>\nНагнулась, &nbsp;взяла &nbsp;його &nbsp;в &nbsp;руки,<br>\nА &nbsp;до &nbsp;хлоп'ят &nbsp;навіть &nbsp;не &nbsp;забалакала.<br>\nОбтерла &nbsp;булку &nbsp;від &nbsp;снігу &nbsp;й &nbsp;грязюки<br>\nІ &nbsp;— &nbsp;заплакала.<br>\n<br>\n<br>\nПримітки:<br>\n<br>\n[1] &nbsp;Ландшафт— &nbsp;тут: &nbsp;місцевість.<br>\n[2] &nbsp;Пришелець &nbsp;— &nbsp;ідеться &nbsp;про &nbsp;фашистів.\n\n\n<br><br>\n"
}