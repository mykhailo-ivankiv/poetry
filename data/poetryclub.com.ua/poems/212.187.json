{
  "author": "Славутич Яр (Жученко Григорій)",
  "name": "\"Ой, що то за дим, від якої пожежі...\"",
  "link": "metrs_poem.php?poem=6490",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>\"Ой, що то за дим, від якої пожежі...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nОй, &nbsp;що &nbsp;то &nbsp;за &nbsp;дим, &nbsp;від &nbsp;якої &nbsp;пожежі<br>\nЗа &nbsp;вітром &nbsp;валує &nbsp;на &nbsp;київський &nbsp;вежі?<br>\nТо &nbsp;половці &nbsp;скачуть &nbsp;у &nbsp;люті &nbsp;сліпій,<br>\nВогнем &nbsp;поливають &nbsp;сухий &nbsp;деревій<br>\nІ &nbsp;мирних &nbsp;людей, &nbsp;налетівши &nbsp;з &nbsp;розгону,<br>\nБеруть &nbsp;на &nbsp;аркани &nbsp;й &nbsp;женуть &nbsp;до &nbsp;полону.<br>\nІ, &nbsp;стан &nbsp;загорнувши, &nbsp;по &nbsp;схилах &nbsp;крутих<br>\nВолочать &nbsp;у &nbsp;лози &nbsp;дівчат &nbsp;молодих...<br>\n<br>\nОй, &nbsp;хто &nbsp;б'є &nbsp;на &nbsp;сполох, &nbsp;шумує &nbsp;на &nbsp;площі?<br>\nЧиї &nbsp;короговки &nbsp;вітрами &nbsp;полоще?<br>\nТо &nbsp;русичі &nbsp;раті &nbsp;збирають &nbsp;зівсюд,<br>\nЩоб &nbsp;нагло &nbsp;вчинити &nbsp;над &nbsp;зайдами &nbsp;суд.<br>\nМетнулись &nbsp;- &nbsp;як &nbsp;тури, &nbsp;як &nbsp;вепри &nbsp;- &nbsp;югнули,<br>\nПогнали &nbsp;в &nbsp;долини &nbsp;розгнівані &nbsp;гули, &nbsp;-<br>\nІ &nbsp;половці &nbsp;хижо &nbsp;тікають &nbsp;за &nbsp;Дін,<br>\nІ &nbsp;русичі &nbsp;яро &nbsp;женуть &nbsp;навздогін...<br>\n<br>\nОй, &nbsp;що &nbsp;там &nbsp;у &nbsp;небі &nbsp;заграло &nbsp;клубками?<br>\nХто &nbsp;степ &nbsp;звеселяє &nbsp;лункими &nbsp;вістками?<br>\nХто &nbsp;гучно &nbsp;сурмить &nbsp;у &nbsp;золочений &nbsp;ріг?<br>\nТо &nbsp;київські &nbsp;вої, &nbsp;відбивши &nbsp;набіг,<br>\nВертаються &nbsp;з &nbsp;бою &nbsp;степами &nbsp;ясними.<br>\nІ &nbsp;пісня &nbsp;вихрасто &nbsp;витає &nbsp;над &nbsp;ними;<br>\nІ &nbsp;радий &nbsp;Дніпро &nbsp;між &nbsp;порогів &nbsp;стрімких<br>\nЇм &nbsp;славу &nbsp;рокоче &nbsp;на &nbsp;спадах &nbsp;баских.\n\n\n<br><br>\n"
}