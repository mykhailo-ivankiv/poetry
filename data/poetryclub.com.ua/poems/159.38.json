{
  "author": "Скунць Петро",
  "name": "САМОТА ",
  "link": "metrs_poem.php?poem=18896",
  "html": "\n<h4></h4>\n\n<a href=\"/metrs.php?id=76&amp;type=tvorch\" class=\"redhr1\">Творчість</a> |\n<a href=\"/metrs.php?id=76&amp;type=biogr\" class=\"redhr1\">Біографія</a> |\n<a href=\"/metrs.php?id=76&amp;type=critiques\" class=\"redhr1\">Критика</a>\n\n<h4>САМОТА </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМені &nbsp;сьогодні &nbsp;так &nbsp;самотньо,<br>\nі &nbsp;все &nbsp;безглузде, &nbsp;що &nbsp;роблю.<br>\nТи &nbsp;полюби &nbsp;мене &nbsp;сьогодні,<br>\nколи &nbsp;тебе &nbsp;ще &nbsp;не &nbsp;люблю.<br>\nБо &nbsp;завтра &nbsp;можу &nbsp;полюбити.<br>\nТоді &nbsp;на &nbsp;світ &nbsp;і &nbsp;прийде &nbsp;БОГ,<br>\nі &nbsp;все, &nbsp;що &nbsp;буду &nbsp;я &nbsp;робити,<br>\nто &nbsp;буде &nbsp;зроблене &nbsp;удвох.<br>\nБо &nbsp;завтра &nbsp;можу &nbsp;полюбити.<br>\nТа &nbsp;й &nbsp;буду &nbsp;твій. &nbsp;Навіки. &nbsp;Весь.<br>\nІ &nbsp;все, &nbsp;що &nbsp;буду &nbsp;я &nbsp;робити,<br>\nдістане &nbsp;раптом &nbsp;вічний &nbsp;сенс.<br>\nТак &nbsp;буде, &nbsp;поки &nbsp;не &nbsp;полюбиш.<br>\nБоюсь &nbsp;доступної &nbsp;мети.<br>\nПолюбиш &nbsp;– &nbsp;знаю, &nbsp;все &nbsp;погубиш,<br>\nбо &nbsp;не &nbsp;зречуся &nbsp;самоти.<br>\n<br>\nЯ &nbsp;вже &nbsp;практичним &nbsp;став &nbsp;нівроку,<br>\nсобі &nbsp;самому &nbsp;не &nbsp;рідня:<br>\nскладаю &nbsp;в &nbsp;купку &nbsp;рік &nbsp;до &nbsp;року,<br>\nдріб’язок &nbsp;навіть &nbsp;– &nbsp;день &nbsp;до &nbsp;дня.<br>\nУ &nbsp;мене &nbsp;є &nbsp;всьому &nbsp;рахунок,<br>\nчужий &nbsp;учора &nbsp;нам &nbsp;обом:<br>\nцей &nbsp;рік &nbsp;дістався &nbsp;в &nbsp;подарунок,<br>\nцей &nbsp;заробив &nbsp;своїм &nbsp;горбом,<br>\nа &nbsp;цей &nbsp;чистенький, &nbsp;мов &nbsp;неділя,<br>\nдобуто &nbsp;способом &nbsp;низьким,<br>\nтакий &nbsp;із &nbsp;рідними &nbsp;не &nbsp;ділять,<br>\nтаким &nbsp;не &nbsp;діляться &nbsp;ні &nbsp;з &nbsp;ким.<br>\nЛіта &nbsp;мої, &nbsp;у &nbsp;долю &nbsp;злиті,<br>\nзоли &nbsp;з &nbsp;вас &nbsp;більше, &nbsp;як &nbsp;вогню.<br>\nРаз &nbsp;правду &nbsp;соромно &nbsp;ділити,<br>\nто &nbsp;не &nbsp;ділитиму &nbsp;й &nbsp;брехню.<br>\nМабуть, &nbsp;тому &nbsp;й &nbsp;самтньо &nbsp;нині<br>\nі &nbsp;все &nbsp;безглузде, &nbsp;що &nbsp;роблю.<br>\nІ &nbsp;ні &nbsp;боги, &nbsp;ні &nbsp;ми &nbsp;не &nbsp;винні.<br>\nщо &nbsp;довірялись &nbsp;кораблю,<br>\nщо &nbsp;в &nbsp;колихаючім &nbsp;затишші,<br>\nобживши &nbsp;трюм, &nbsp;немовби &nbsp;свій,<br>\nми &nbsp;заметались, &nbsp;ніби &nbsp;миші,<br>\nколи &nbsp;зачувся &nbsp;нам &nbsp;борвій.<br>\nДо &nbsp;боржників &nbsp;життя &nbsp;суворе,<br>\nа &nbsp;тут &nbsp;зросла &nbsp;така &nbsp;пеня...<br>\nКуди &nbsp;втекти? &nbsp;Навколо &nbsp;море,<br>\nв &nbsp;якім &nbsp;пливлося &nbsp;навмання.<br>\nІ &nbsp;от &nbsp;коли &nbsp;ми &nbsp;вже &nbsp;готові<br>\nбез &nbsp;доброти &nbsp;прожити &nbsp;й &nbsp;зла,<br>\nлюбити &nbsp;просто &nbsp;– &nbsp;без &nbsp;любові,<br>\nна &nbsp;риф &nbsp;нас &nbsp;правда &nbsp;занесла.<br>\nЯкі &nbsp;прогнози? &nbsp;Та &nbsp;невтішні!<br>\nА &nbsp;є &nbsp;зв’язок &nbsp;з &nbsp;майбутнім? &nbsp;Ні!<br>\nІ &nbsp;найхитріші &nbsp;, &nbsp;найспритніші<br>\nхапають &nbsp;кола &nbsp;рятівні.<br>\nБуло &nbsp;так, &nbsp;єсть &nbsp;та &nbsp;буде &nbsp;й &nbsp;прісно...<br>\nМені &nbsp;й &nbsp;моєму &nbsp;кораблю<br>\nвмирати &nbsp;– &nbsp;рано,<br>\nжити &nbsp;– &nbsp;пізно,<br>\nі &nbsp;все &nbsp;безглузде, &nbsp;що &nbsp;роблю.<br>\nТа &nbsp;без &nbsp;надії &nbsp;жити &nbsp;тяжко.<br>\nА &nbsp;вмерти &nbsp;тяжче &nbsp;все &nbsp;одно.<br>\nТож &nbsp;закоркую &nbsp;лист &nbsp;у &nbsp;пляшку,<br>\nз &nbsp;якої &nbsp;випито &nbsp;вино.<br>\nІ &nbsp;от &nbsp;пливе, &nbsp;маленька, &nbsp;обіч.<br>\nТа &nbsp;хто &nbsp;моїх &nbsp;чекає &nbsp;слів?..<br>\nКоли &nbsp;дивлюсь &nbsp;– &nbsp;пливуть &nbsp;на &nbsp;поміч &nbsp;<br>\nсамотні &nbsp;люди &nbsp;всіх &nbsp;часів.<br>\nДивлюсь &nbsp;– &nbsp;та &nbsp;сила &nbsp;ж &nbsp;ми &nbsp;силенна,<br>\nякщо &nbsp;не &nbsp;сонна &nbsp;й &nbsp;не &nbsp;німа.<br>\n<br>\nІ &nbsp;рідні &nbsp;всі &nbsp;такі &nbsp;для &nbsp;мене...<br>\nЛише &nbsp;тебе &nbsp;між &nbsp;них &nbsp;нема...<br>\nА &nbsp;я &nbsp;вже &nbsp;рад &nbsp;би &nbsp;полюбити,<br>\nзі &nbsp;мною &nbsp;згоден &nbsp;сам &nbsp;Господь,<br>\nтаке &nbsp;кохання &nbsp;гріх &nbsp;убити...<br>\n<br>\nНе &nbsp;вбий, &nbsp;кохана.<br>\nНе &nbsp;приходь. &nbsp;<br>\n<br><br><em>1987</em>\n\n\n<br><br>\n"
}