{
  "author": "Сосюра Володимир ",
  "name": "МАЗЕПА  IX",
  "link": "metrs_poem.php?poem=3208",
  "html": "\n<h4></h4>\n\n<a href=\"/metrs.php?id=133&amp;type=tvorch\" class=\"redhr1\">Творчість</a> |\n<a href=\"/metrs.php?id=133&amp;type=biogr\" class=\"redhr1\">Біографія</a> |\n<a href=\"/metrs.php?id=133&amp;type=critiques\" class=\"redhr1\">Критика</a>\n\n<h4>МАЗЕПА  IX</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВсе &nbsp;степ &nbsp;і &nbsp;степ… &nbsp;Імлу &nbsp;німую &nbsp;<br>\nПроміння &nbsp;рве &nbsp;в &nbsp;ранковій &nbsp;млі, &nbsp;<br>\nІ &nbsp;даль &nbsp;двох &nbsp;вершників &nbsp;малює &nbsp;<br>\nНа &nbsp;тлі &nbsp;багряної &nbsp;зорі. &nbsp;<br>\nВони &nbsp;летять, &nbsp;немов &nbsp;лелеки, &nbsp;<br>\nСтомився &nbsp;страшно &nbsp;з &nbsp;них &nbsp;один. &nbsp;<br>\nЗа &nbsp;ними &nbsp;чуть &nbsp;глухий, &nbsp;далекий &nbsp;<br>\nІ &nbsp;зброї, &nbsp;і &nbsp;копитів &nbsp;дзвін. &nbsp;<br>\nВсе &nbsp;ближче &nbsp;він… &nbsp;І &nbsp;все &nbsp;сумніше &nbsp;<br>\nОксана &nbsp;дивиться &nbsp;в &nbsp;блакить… &nbsp;<br>\nПід &nbsp;нею &nbsp;кінь &nbsp;так &nbsp;важко &nbsp;дише, &nbsp;<br>\nІ &nbsp;спотикається, &nbsp;й &nbsp;хрипить. &nbsp;<br>\nА &nbsp;хан &nbsp;все &nbsp;ближче… &nbsp;Чути &nbsp;крики… &nbsp;<br>\nЙого &nbsp;загін &nbsp;у &nbsp;льоті &nbsp;дикім &nbsp;<br>\nПротори &nbsp;рве… &nbsp;Сивіє &nbsp;мла. &nbsp;<br>\nОксані &nbsp;серце &nbsp;муки &nbsp;тисне… &nbsp;<br>\nІ &nbsp;дзвоном &nbsp;радісним &nbsp;стріла &nbsp;<br>\nУже &nbsp;співає &nbsp;смерті &nbsp;пісню… &nbsp;<br>\nЗа &nbsp;нею &nbsp;друга… &nbsp;Без &nbsp;кінця &nbsp;<br>\nВони &nbsp;летять &nbsp;жагучим &nbsp;роєм, &nbsp;<br>\nСпіваючи &nbsp;над &nbsp;головою, &nbsp;<br>\nІ &nbsp;все &nbsp;страшніше &nbsp;пісня &nbsp;ця &nbsp;<br>\nТо &nbsp;підіймається, &nbsp;то &nbsp;тане &nbsp;<br>\nІ &nbsp;пропадає &nbsp;без &nbsp;сліда… &nbsp;<br>\nМазепа &nbsp;мчить &nbsp;і &nbsp;на &nbsp;Оксану &nbsp;<br>\nЗ &nbsp;журбою &nbsp;скоса &nbsp;погляда. &nbsp;<br>\nСпівають &nbsp;стріл &nbsp;кругом &nbsp;рої… &nbsp;<br>\nОсь &nbsp;кінь &nbsp;захеканий &nbsp;її &nbsp;<br>\nСпіткнувся &nbsp;на &nbsp;обидві &nbsp;ноги &nbsp;<br>\nЙ &nbsp;почав &nbsp;хилитися &nbsp;набік… &nbsp;<br>\nІ &nbsp;повний &nbsp;смертної &nbsp;тривоги &nbsp;<br>\nПротяв &nbsp;далінь &nbsp;Оксани &nbsp;крик. &nbsp;<br>\nВона &nbsp;лице &nbsp;схилила &nbsp;біле &nbsp;<br>\nКоневі &nbsp;в &nbsp;гриву, &nbsp;впала &nbsp;з &nbsp;ним, &nbsp;<br>\nСтріла &nbsp;в &nbsp;спині &nbsp;їй &nbsp;затремтіла &nbsp;<br>\nКінцем &nbsp;роздвоєним &nbsp;своїм… &nbsp;<br>\nНічого &nbsp;більше &nbsp;їй &nbsp;не &nbsp;треба. &nbsp;<br>\nЙ &nbsp;спинив &nbsp;коня &nbsp;свого &nbsp;Мазепа. &nbsp;<br>\n“Умерти &nbsp;з &nbsp;нею!” &nbsp;— &nbsp;дума &nbsp;він. &nbsp;<br>\nТо &nbsp;чий, &nbsp;то &nbsp;чий &nbsp;летить &nbsp;загін, &nbsp;<br>\nПодібний &nbsp;до &nbsp;важкої &nbsp;хмари?.. &nbsp;<br>\nЧому &nbsp;спинилися &nbsp;татари &nbsp;<br>\nЙ &nbsp;замовк &nbsp;побідний &nbsp;їхній &nbsp;сміх? &nbsp;<br>\nНевже &nbsp;злякав &nbsp;Мазепа &nbsp;їх? &nbsp;<br>\nНад &nbsp;полем &nbsp;вітер &nbsp;тужно &nbsp;лине &nbsp;<br>\nІ &nbsp;сходить &nbsp;сонце. &nbsp;Буде &nbsp;бій. &nbsp;<br>\nТо &nbsp;запорожців &nbsp;з &nbsp;України &nbsp;<br>\nВеде &nbsp;вусатий &nbsp;курінний. &nbsp;<br>\nЗа &nbsp;бідних &nbsp;сестер, &nbsp;матерів, &nbsp;<br>\nЗа &nbsp;поневолених &nbsp;братів, &nbsp;<br>\nЗа &nbsp;спалені &nbsp;безжально &nbsp;хати &nbsp;<br>\nВін &nbsp;їх &nbsp;веде &nbsp;в &nbsp;огонь &nbsp;відплати, &nbsp;<br>\nСтарий, &nbsp;та &nbsp;з &nbsp;серцем &nbsp;молодим, &nbsp;<br>\nНа &nbsp;дикий, &nbsp;непокірний &nbsp;Крим. &nbsp;<br>\nВсе &nbsp;степ &nbsp;і &nbsp;степ. &nbsp;Без &nbsp;крику &nbsp;й &nbsp;мови &nbsp;<br>\nМчить &nbsp;козаків &nbsp;страшна &nbsp;підкова &nbsp;<br>\nТуди, &nbsp;де &nbsp;кров &nbsp;не &nbsp;спинить &nbsp;біг, &nbsp;<br>\nДе &nbsp;грізно &nbsp;ждуть &nbsp;татари &nbsp;їх… &nbsp;<br>\nВони &nbsp;стоять &nbsp;залізним &nbsp;ладом, &nbsp;<br>\nЗ-під &nbsp;брів &nbsp;горять &nbsp;їх &nbsp;очі &nbsp;злі, &nbsp;<br>\nІ &nbsp;ллється &nbsp;сонце &nbsp;водоспадом &nbsp;<br>\nНа &nbsp;їх &nbsp;оголені &nbsp;шаблі… &nbsp;<br>\nХай &nbsp;не &nbsp;один &nbsp;на &nbsp;цій &nbsp;землі &nbsp;<br>\nВпаде, &nbsp;і &nbsp;очі &nbsp;під &nbsp;чадрою &nbsp;<br>\nЗаплачуть &nbsp;теплою &nbsp;сльозою, &nbsp;— &nbsp;<br>\nЗа &nbsp;те &nbsp;вгорі, &nbsp;де &nbsp;неба &nbsp;муть, &nbsp;<br>\nПокірні &nbsp;гурії &nbsp;їх &nbsp;ждуть. &nbsp;<br>\nЇм &nbsp;Азраїл &nbsp;відчинить &nbsp;браму &nbsp;<br>\nТуди, &nbsp;де &nbsp;музика, &nbsp;де &nbsp;спів… &nbsp;<br>\nІ &nbsp;витягненими &nbsp;шаблями &nbsp;<br>\nВони &nbsp;стрічають &nbsp;козаків… &nbsp;<br>\nЗа &nbsp;вдар &nbsp;удар, &nbsp;і &nbsp;смерть, &nbsp;і &nbsp;мука &nbsp;<br>\nОб &nbsp;тіло &nbsp;сталь &nbsp;так &nbsp;тупо &nbsp;стука, &nbsp;<br>\nВ &nbsp;одній &nbsp;юрбі &nbsp;свої &nbsp;й &nbsp;чужі… &nbsp;<br>\nМов &nbsp;після &nbsp;довгої &nbsp;розлуки &nbsp;<br>\nЗустрілися &nbsp;товариші, &nbsp;<br>\nВеселі &nbsp;лицарі &nbsp;пригожі, &nbsp;<br>\nЙ &nbsp;націлуватися &nbsp;не &nbsp;можуть… &nbsp;<br>\nВже &nbsp;коні &nbsp;мчать &nbsp;без &nbsp;верхівців, &nbsp;<br>\nЩо &nbsp;осідлали &nbsp;їх &nbsp;востаннє &nbsp;<br>\nЧужим &nbsp;на &nbsp;сльози &nbsp;і &nbsp;на &nbsp;жах, &nbsp;<br>\nІ &nbsp;марно &nbsp;кличе &nbsp;їх &nbsp;іржання &nbsp;<br>\nСвоїх &nbsp;соратників &nbsp;в &nbsp;боях. &nbsp;<br>\nВ &nbsp;крові &nbsp;рубається &nbsp;Мазепа, &nbsp;<br>\nНавколо &nbsp;все, &nbsp;немов &nbsp;пожар… &nbsp;<br>\nІ &nbsp;лицарі &nbsp;чубаті &nbsp;степу &nbsp;<br>\nВсе &nbsp;дужче &nbsp;тиснуть &nbsp;на &nbsp;татар, &nbsp;<br>\nЗ &nbsp;боків &nbsp;обходять &nbsp;їх… &nbsp;Нікого, &nbsp;<br>\nНікого &nbsp;випустить… &nbsp;“Живого &nbsp;<br>\nХватайте &nbsp;хана! &nbsp;Гей, &nbsp;хватай!” &nbsp;<br>\nГорить &nbsp;клинків &nbsp;кривавий &nbsp;гай… &nbsp;<br>\nІ &nbsp;раптом &nbsp;шабля &nbsp;курінного &nbsp;<br>\nЗ &nbsp;рукою &nbsp;впала &nbsp;на &nbsp;дорогу, &nbsp;<br>\nСтав &nbsp;гаснуть &nbsp;зір &nbsp;його &nbsp;швидкий… &nbsp;<br>\nІ &nbsp;захитались &nbsp;козаки… &nbsp;<br>\nОслаб &nbsp;їх &nbsp;тиск… &nbsp;Татарську &nbsp;зброю &nbsp;<br>\nВже &nbsp;не &nbsp;зламать &nbsp;сьогодні &nbsp;їм. &nbsp;<br>\nІ &nbsp;джура &nbsp;вивів &nbsp;з &nbsp;кола &nbsp;бою &nbsp;<br>\nКоня &nbsp;з &nbsp;нестямним &nbsp;курінним. &nbsp;<br>\nВже &nbsp;козакам &nbsp;не &nbsp;бачить &nbsp;Криму, &nbsp;<br>\nТам, &nbsp;за &nbsp;горами &nbsp;голубими… &nbsp;<br>\nІ &nbsp;вал &nbsp;чубів, &nbsp;як &nbsp;в &nbsp;бурю &nbsp;сад, &nbsp;<br>\nПочав &nbsp;котитися &nbsp;назад, &nbsp;<br>\nМов &nbsp;захитались &nbsp;далі &nbsp;степу… &nbsp;<br>\nВ &nbsp;цю &nbsp;мить &nbsp;жахливу &nbsp;крик &nbsp;Мазепи &nbsp;<br>\nНову &nbsp;енергію &nbsp;бійцям &nbsp;<br>\nУлив. &nbsp;“До &nbsp;мене, &nbsp;товариство!” &nbsp;<br>\nІ &nbsp;коні &nbsp;буряною &nbsp;ристю &nbsp;<br>\nПомчали &nbsp;з &nbsp;кола &nbsp;козаків, &nbsp;<br>\nЩо &nbsp;вже &nbsp;стискалися &nbsp;грозово… &nbsp;<br>\nУдар! &nbsp;Удар! &nbsp;І &nbsp;знов, &nbsp;і &nbsp;знову &nbsp;<br>\nВпав &nbsp;на &nbsp;Мазепу… &nbsp;Світ &nbsp;хитнувсь… &nbsp;<br>\nТа &nbsp;кінь &nbsp;під &nbsp;ним &nbsp;не &nbsp;спотикнувсь… &nbsp;<br>\nЙого &nbsp;за &nbsp;повід &nbsp;хтось &nbsp;рукою &nbsp;<br>\nЙ &nbsp;Мазепу &nbsp;вивів &nbsp;з &nbsp;пекла &nbsp;бою. &nbsp;<br>\nКоли &nbsp;ж &nbsp;розкрив &nbsp;зіниць &nbsp;огні, &nbsp;— &nbsp;<br>\nЦе &nbsp;що &nbsp;таке? &nbsp;О &nbsp;добрі &nbsp;люди! &nbsp;<br>\nМаленький &nbsp;дяк &nbsp;з &nbsp;хрестом &nbsp;на &nbsp;грудях &nbsp;<br>\nЛетів &nbsp;з &nbsp;ним &nbsp;поруч &nbsp;на &nbsp;коні… &nbsp;<br>\nТа &nbsp;знов &nbsp;наскочили &nbsp;татари. &nbsp;<br>\nДощем &nbsp;посипались &nbsp;удари, &nbsp;<br>\nБуло &nbsp;лиш &nbsp;чуть: &nbsp;тупу-тупу!.. &nbsp;<br>\nІ &nbsp;довго &nbsp;гналися &nbsp;татари &nbsp;<br>\nЗа &nbsp;козаками &nbsp;по &nbsp;степу. &nbsp;<br>\nЗайшло &nbsp;вже &nbsp;сонце. &nbsp;Зорі &nbsp;небо &nbsp;<br>\nПоволі &nbsp;вкрили &nbsp;без &nbsp;доріг. &nbsp;<br>\nАле &nbsp;ще &nbsp;довго &nbsp;чув &nbsp;Мазепа &nbsp;<br>\nПогоні &nbsp;крики &nbsp;в &nbsp;тишині… &nbsp;<br>\n<br>\n<br>\nДжерело: &nbsp;\"Іван &nbsp;Мазепа\", &nbsp;Київ, &nbsp;\"Рад.письменник\", &nbsp;1991.\n\n\n<br><br>\n"
}