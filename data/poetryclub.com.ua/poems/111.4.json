{
  "author": "Полтава Леонід ",
  "name": "ГОФМАНІВ ДЕНЬ",
  "link": "metrs_poem.php?poem=9073",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>ГОФМАНІВ ДЕНЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;в &nbsp;смерті &nbsp;ще &nbsp;раз &nbsp;хитро &nbsp;видер &nbsp;<br>\nКипучу &nbsp;ніч &nbsp;з &nbsp;натхненням &nbsp;і &nbsp;вином.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;М.Бажан &nbsp;«Ніч &nbsp;Гофмана»<br>\n<br>\nПід &nbsp;синьою &nbsp;сіяючою &nbsp;даллю &nbsp;<br>\nНебес, &nbsp;настромлених &nbsp;на &nbsp;вістря &nbsp;труб, &nbsp;<br>\nЛежить &nbsp;Берлін, &nbsp;неначе &nbsp;у &nbsp;проваллі &nbsp;<br>\nРозхристаний, &nbsp;півобгорілий &nbsp;труп. &nbsp;<br>\nРозкинув &nbsp;руки, &nbsp;вибряклі &nbsp;і &nbsp;грубі, &nbsp;<br>\nКриві &nbsp;мости &nbsp;у &nbsp;поросі &nbsp;й &nbsp;смолі, &nbsp;<br>\nШпилів &nbsp;зухвалих &nbsp;витрощені &nbsp;зуби &nbsp;<br>\nРозсипавши &nbsp;безладно &nbsp;по &nbsp;землі. &nbsp;<br>\nСіріє &nbsp;день. &nbsp;Та &nbsp;не &nbsp;співають &nbsp;дзвони. &nbsp;<br>\nНе &nbsp;свищуть &nbsp;ні &nbsp;машини, &nbsp;ні &nbsp;гудки, &nbsp;<br>\nЛише &nbsp;у &nbsp;небесах &nbsp;чіткі &nbsp;закони &nbsp;<br>\nЖиття &nbsp;і &nbsp;смерти &nbsp;пишуть &nbsp;літаки. &nbsp;<br>\n<br>\nІ &nbsp;радник &nbsp;Гофман, &nbsp;що &nbsp;сидів &nbsp;уперто, &nbsp;<br>\nУ &nbsp;затишку &nbsp;пліснявої &nbsp;корчми, &nbsp;<br>\nТакож &nbsp;у &nbsp;ріднім &nbsp;місті &nbsp;має &nbsp;вмерти, &nbsp;<br>\nЯк &nbsp;гість &nbsp;приблудний, &nbsp;десь &nbsp;під &nbsp;ворітьми. &nbsp;<br>\nВ &nbsp;старім &nbsp;плащі, &nbsp;згубивши &nbsp;капелюха, &nbsp;<br>\nТепер &nbsp;щоденно &nbsp;він &nbsp;на &nbsp;тій &nbsp;путі, &nbsp;<br>\nДе &nbsp;паща &nbsp;бункера &nbsp;ковтає &nbsp;глухо &nbsp;<br>\nЛюдей &nbsp;рвучкий, &nbsp;шумуючий &nbsp;потік. &nbsp;<br>\nІ &nbsp;світлом &nbsp;дня &nbsp;наляканий &nbsp;безміри, &nbsp;<br>\nСеред &nbsp;мундирів, &nbsp;і &nbsp;облич &nbsp;і &nbsp;морд, &nbsp;<br>\nВін &nbsp;аж &nbsp;тепер &nbsp;побачив &nbsp;і &nbsp;повірив, &nbsp;<br>\nЯкий &nbsp;страшний &nbsp;отой &nbsp;німецький &nbsp;чорт. &nbsp;<br>\nГудуть &nbsp;гудки. &nbsp;<br>\nПовільно &nbsp;всі &nbsp;виходять, &nbsp;<br>\nЩоб &nbsp;за &nbsp;годину &nbsp;бігти &nbsp;знов &nbsp;сюди, &nbsp;<br>\nАх, &nbsp;як &nbsp;же &nbsp;тяжко &nbsp;плентатись &nbsp;по &nbsp;сходах, &nbsp;<br>\nА &nbsp;він &nbsp;же &nbsp;був &nbsp;ще &nbsp;вчора &nbsp;молодим! &nbsp;<br>\nПоплівся &nbsp;радник, &nbsp;стомлений, &nbsp;голодний, &nbsp;<br>\nТа, &nbsp;обійшовши &nbsp;зламані &nbsp;мости, &nbsp;<br>\nВін &nbsp;аж &nbsp;тепер &nbsp;побачив, &nbsp;аж &nbsp;сьогодні, &nbsp;<br>\nЩо &nbsp;вже &nbsp;додому &nbsp;нікуди &nbsp;іти. &nbsp;<br>\nБо &nbsp;дім &nbsp;лежав &nbsp;розкраяний &nbsp;натроє, &nbsp;<br>\nІ &nbsp;на &nbsp;руїнах &nbsp;танцював &nbsp;пожар. &nbsp;<br>\nЛиш &nbsp;під &nbsp;ногами &nbsp;вибитим &nbsp;набоєм &nbsp;<br>\nСтирчить &nbsp;його &nbsp;преситий &nbsp;каламар. &nbsp;<br>\nЄдине, &nbsp;що &nbsp;лишилось &nbsp;нерозбитим, &nbsp;<br>\nЄдине, &nbsp;що &nbsp;судилося &nbsp;знайти. &nbsp;<br>\nЄдиний &nbsp;<br>\nТи!.. &nbsp;— &nbsp;<br>\nІ &nbsp;радник &nbsp;Гофман, &nbsp;сірий, &nbsp;посивілий, &nbsp;<br>\nЗгубивши &nbsp;все &nbsp;— &nbsp;від &nbsp;туфлів &nbsp;до &nbsp;жони, &nbsp;<br>\nПростяг &nbsp;в &nbsp;руїнах &nbsp;руки, &nbsp;наче &nbsp;крила, &nbsp;<br>\nПритисшись &nbsp;до &nbsp;пробитої &nbsp;стіни. &nbsp;<br>\nНе &nbsp;молиться. &nbsp;<br>\nНе &nbsp;плаче. &nbsp;<br>\nНе &nbsp;сміється. &nbsp;<br>\nНавіщо &nbsp;мертвим &nbsp;плач &nbsp;і &nbsp;молитви? &nbsp;<br>\nІ &nbsp;тільки &nbsp;серце, &nbsp;що &nbsp;нерівне &nbsp;б'ється, &nbsp;<br>\nНагадує, &nbsp;що &nbsp;він &nbsp;іще &nbsp;живий. &nbsp;<br>\nЗдригається. &nbsp;Колючими &nbsp;очима &nbsp;<br>\nВпивається &nbsp;в &nbsp;незрозумілий &nbsp;світ. &nbsp;<br>\nЗбагнуть &nbsp;його! &nbsp;— &nbsp;<br>\nТа &nbsp;ще &nbsp;незнані &nbsp;рими &nbsp;<br>\nЙому &nbsp;страшний &nbsp;жбурляє &nbsp;динаміт, &nbsp;<br>\nІ &nbsp;сунуться &nbsp;запінені &nbsp;квартали &nbsp;<br>\nВ &nbsp;провалля, &nbsp;глибше, &nbsp;в &nbsp;божевільне &nbsp;дно, &nbsp;<br>\nІ &nbsp;в &nbsp;Гофманові &nbsp;очі &nbsp;засміялась &nbsp;<br>\nВесела &nbsp;кров, &nbsp;як &nbsp;випите &nbsp;вино. &nbsp;<br>\nТоді &nbsp;вхопив &nbsp;він &nbsp;каламар &nbsp;преситий, &nbsp;<br>\nАби &nbsp;жбурнути &nbsp;ним &nbsp;в &nbsp;слизавий &nbsp;труп, &nbsp;<br>\nАле &nbsp;безсилий, &nbsp;роками &nbsp;розбитий, &nbsp;<br>\nВін &nbsp;падає &nbsp;у &nbsp;чорні &nbsp;пальці &nbsp;труб. &nbsp;<br>\nДавно &nbsp;згорів &nbsp;той &nbsp;льох, &nbsp;де &nbsp;вин &nbsp;задуха, &nbsp;<br>\nВажких &nbsp;люльок &nbsp;і &nbsp;дотепів &nbsp;легких &nbsp;<br>\nХовали &nbsp;мрійника &nbsp;від &nbsp;днів, &nbsp;що &nbsp;глухо &nbsp;<br>\nКотились &nbsp;у &nbsp;провулках &nbsp;кам'яних. &nbsp;<br>\nІ &nbsp;радник &nbsp;Гофман &nbsp;сірий, &nbsp;посивілий, &nbsp;<br>\nЩо &nbsp;не &nbsp;дійшов &nbsp;до &nbsp;щастя &nbsp;навмання, &nbsp;<br>\nЛежить &nbsp;в &nbsp;руках &nbsp;нежданої &nbsp;могили &nbsp;— &nbsp;<br>\nЖорстокого, &nbsp;негаснучого &nbsp;дня, &nbsp;<br>\nТого, &nbsp;що &nbsp;свастики &nbsp;щербаті &nbsp;зуби &nbsp;<br>\nКрутив, &nbsp;як &nbsp;млин, &nbsp;розбризкуючи &nbsp;кров, &nbsp;<br>\nАж &nbsp;доки &nbsp;впевнено, &nbsp;тверезо &nbsp;й &nbsp;глухо, &nbsp;<br>\nДень &nbsp;Гофмана &nbsp;сьогодні &nbsp;не &nbsp;прийшов, &nbsp;<br>\nДень &nbsp;Гофмана &nbsp;під &nbsp;голубою &nbsp;даллю &nbsp;<br>\nНебес, &nbsp;настромлених &nbsp;на &nbsp;вістря &nbsp;труб, &nbsp;<br>\nВ &nbsp;глибокому, &nbsp;задушному &nbsp;проваллі, &nbsp;<br>\nДе &nbsp;дотліває &nbsp;півзгорілий &nbsp;труп, &nbsp;<br>\nДе &nbsp;не &nbsp;співають &nbsp;вимріяні &nbsp;дзвони, &nbsp;<br>\nІ &nbsp;у &nbsp;льохах &nbsp;не &nbsp;цокають &nbsp;чарки, &nbsp;<br>\nА &nbsp;тільки &nbsp;в &nbsp;небесах &nbsp;чіткі &nbsp;закони &nbsp;<br>\nЖиття &nbsp;і &nbsp;смерти &nbsp;пишуть &nbsp;літаки. &nbsp;\n\n\n<br><br>\n"
}