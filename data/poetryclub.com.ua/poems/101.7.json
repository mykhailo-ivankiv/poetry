{
  "author": "Бровченко Володимир",
  "name": "\"Ізнов сміється степова дорога...\"",
  "link": "metrs_poem.php?poem=13081",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"Ізнов сміється степова дорога...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІзнов &nbsp;сміється &nbsp;степова &nbsp;дорога,<br>\nНемовби &nbsp;їй &nbsp;і &nbsp;горя &nbsp;не &nbsp;було,<br>\nПід &nbsp;той &nbsp;байрак, &nbsp;де &nbsp;стрів &nbsp;я &nbsp;вовка &nbsp;злого,<br>\nУ &nbsp;встерпляче &nbsp;батьківське &nbsp;село.<br>\n<br>\nІзнов &nbsp;сигналять &nbsp;рідні &nbsp;краєвиди,<br>\nПоля, &nbsp;садки &nbsp;вишневі, &nbsp;криниці…<br>\nНемовби &nbsp;знають, &nbsp;що &nbsp;додому &nbsp;їду,<br>\n«Ще &nbsp;жив?» &nbsp;- &nbsp;питають &nbsp;зграйно &nbsp;горобці.<br>\n<br>\nНе &nbsp;на &nbsp;гульню, &nbsp;частіше &nbsp;на &nbsp;поминки<br>\nСюди &nbsp;не &nbsp;раз &nbsp;я &nbsp;в &nbsp;розпачі &nbsp;летів.<br>\nОдноманітні &nbsp;поверхи &nbsp;будинків &nbsp;–<br>\nМіж &nbsp;білими &nbsp;лебідками &nbsp;хатів.<br>\n<br>\nЛежать &nbsp;моїх &nbsp;ланів &nbsp;картаті &nbsp;плахти,<br>\nБезмежні &nbsp;й &nbsp;не &nbsp;олюднені &nbsp;тепер.<br>\nДо &nbsp;вікон &nbsp;ближче &nbsp;підступають &nbsp;шахти,<br>\nУ &nbsp;душі &nbsp;глибше &nbsp;входить &nbsp;НТР.<br>\n<br>\nТут &nbsp;ніби &nbsp;все &nbsp;таке, &nbsp;як &nbsp;знав &nbsp;я &nbsp;змалку,<br>\nПовітря, &nbsp;степ, &nbsp;і &nbsp;дерево, &nbsp;й &nbsp;вода.<br>\nТа &nbsp;в &nbsp;горі &nbsp;сльози &nbsp;застряють &nbsp;кавалком,<br>\nБо &nbsp;щось &nbsp;найголовніше &nbsp;пропада.<br>\n<br>\nМої &nbsp;тут &nbsp;дні &nbsp;ясні &nbsp;і &nbsp;днини &nbsp;чорні,<br>\nКохання &nbsp;Атлантиди &nbsp;і &nbsp;кижі.<br>\nІ &nbsp;так &nbsp;довкруж &nbsp;комп’ютерно-моторно,<br>\nЛиш &nbsp;тільки &nbsp;зорі &nbsp;в &nbsp;небі &nbsp;– &nbsp;для &nbsp;душі.<br>\n<br>\nТут &nbsp;все &nbsp;моє &nbsp;неперебутньо &nbsp;рідне.<br>\nБіжить, &nbsp;гука, &nbsp;ніяк &nbsp;не &nbsp;дожене.<br>\nАле &nbsp;мене &nbsp;вже &nbsp;майже &nbsp;тут &nbsp;не &nbsp;видно,<br>\nТак &nbsp;мало &nbsp;тут &nbsp;зосталося &nbsp;мене.<br>\n<br>\nІ &nbsp;вже &nbsp;в &nbsp;степу &nbsp;міняють &nbsp;мову &nbsp;злаки,<br>\nГоворять, &nbsp;та &nbsp;не &nbsp;так, &nbsp;як &nbsp;вік &nbsp;тому.<br>\nБлизьке &nbsp;до &nbsp;болю… &nbsp;хочеться &nbsp;заплакати…<br>\nДогнав, &nbsp;вернув &nbsp;би, &nbsp;та &nbsp;не &nbsp;перейму.<br>\n<br>\nЩе &nbsp;діда &nbsp;знаю, &nbsp;та &nbsp;не &nbsp;знаю &nbsp;сина.<br>\nНа &nbsp;герць &nbsp;виходять &nbsp;Бог &nbsp;і &nbsp;сатана.<br>\nІ &nbsp;персонально &nbsp;ніби &nbsp;сам &nbsp;не &nbsp;винен,<br>\nА &nbsp;серце &nbsp;ссе &nbsp;невигойна &nbsp;вина.<br>\n<br>\nПрийми &nbsp;мене, &nbsp;левадо &nbsp;архаїчна!<br>\nБолиголов, &nbsp;Петрові &nbsp;батоги, &nbsp;-<br>\nНепроминуще &nbsp;різнотрав’я &nbsp;вічне,<br>\nЯк &nbsp;вірний &nbsp;пес, &nbsp;стоїть &nbsp;біля &nbsp;ноги.<br>\n<br>\nІ &nbsp;журавель &nbsp;поодаль &nbsp;гордовитий<br>\nМене &nbsp;поважно &nbsp;поглядом &nbsp;пасе:<br>\nМовляв, &nbsp;нема &nbsp;про &nbsp;що &nbsp;нам &nbsp;говорити,<br>\nВважай, &nbsp;перебалакано &nbsp;про &nbsp;все.<br>\n<br>\nШмагай &nbsp;мене, &nbsp;левадо, &nbsp;батогами,<br>\nЖали, &nbsp;непам’ять, &nbsp;сиза &nbsp;кропива.<br>\nБоли, &nbsp;душе, &nbsp;терзайсь, &nbsp;щоб &nbsp;під &nbsp;ногами<br>\nЗемля &nbsp;зворушилась &nbsp;жива!<br>\n\n\n\n<br><br>\n"
}