{
  "author": "Куліш Пантелеймон",
  "name": "ПІСНЯ ШОСТА. Дума перва",
  "link": "/metrs_poem.php?poem=775",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>ПІСНЯ ШОСТА. Дума перва</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;<br>\n<br>\n«Чого &nbsp;ти, &nbsp;паньматусю, &nbsp;так &nbsp;зітхнула, &nbsp;<br>\nМов &nbsp;радощі &nbsp;згадала &nbsp;молодії &nbsp;<br>\nАбо &nbsp;в &nbsp;той &nbsp;край &nbsp;душею &nbsp;позирнула, &nbsp;<br>\nДе &nbsp;зникли &nbsp;в &nbsp;нас &nbsp;надії &nbsp;дорогії? &nbsp;<br>\nЧого &nbsp;очиці &nbsp;так &nbsp;позападали &nbsp;<br>\nІ &nbsp;голосочок &nbsp;твій &nbsp;перемінився? &nbsp;<br>\nЧи &nbsp;підданки &nbsp;що &nbsp;бовтнули-сказали, &nbsp;<br>\nЧи, &nbsp;може, &nbsp;сон &nbsp;страшний &nbsp;тобі &nbsp;приснився? &nbsp;<br>\nІз &nbsp;чим &nbsp;від &nbsp;мене &nbsp;ти, &nbsp;матусенько, &nbsp;таїшся?» &nbsp;— &nbsp;<br>\n<br>\nІІ &nbsp;<br>\n<br>\n«Моя &nbsp;ти &nbsp;зоре &nbsp;в &nbsp;тумані &nbsp;густому! &nbsp;<br>\nМоя &nbsp;ти &nbsp;квітко &nbsp;пишна &nbsp;на &nbsp;морозі, &nbsp;<br>\nГірка &nbsp;сльозина &nbsp;в &nbsp;кубку &nbsp;золотому, &nbsp;<br>\nТиха &nbsp;надіє &nbsp;в &nbsp;праведному &nbsp;Бозі! &nbsp;<br>\nТак, &nbsp;я &nbsp;літа &nbsp;згадала &nbsp;молодії &nbsp;<br>\nІ &nbsp;в &nbsp;край &nbsp;сумний &nbsp;душею &nbsp;позирнула, &nbsp;<br>\nДе &nbsp;тліють &nbsp;кісточки &nbsp;його &nbsp;святії, &nbsp;<br>\nДо &nbsp;нього &nbsp;б &nbsp;я &nbsp;і &nbsp;в &nbsp;пекло &nbsp;полинула… &nbsp;<br>\nО, &nbsp;лучче &nbsp;б &nbsp;я &nbsp;про &nbsp;се &nbsp;не &nbsp;знала &nbsp;і &nbsp;не &nbsp;чула!» &nbsp;<br>\n<br>\nІІІ &nbsp;<br>\n<br>\n«Про &nbsp;що &nbsp;ж &nbsp;ти &nbsp;чула, &nbsp;серденятко &nbsp;бідне, &nbsp;<br>\nМій &nbsp;дорогий, &nbsp;розколений &nbsp;кришталю, &nbsp;<br>\nМоє &nbsp;ти &nbsp;щастє, &nbsp;несказанно &nbsp;бідне, &nbsp;<br>\nГірка &nbsp;потіхо &nbsp;і &nbsp;солодкий &nbsp;жалю! &nbsp;<br>\nПро &nbsp;що &nbsp;дозналась? &nbsp;Вже &nbsp;ж &nbsp;ми &nbsp;в &nbsp;домовині, &nbsp;<br>\nІ &nbsp;ні &nbsp;печалі &nbsp;нам, &nbsp;ні &nbsp;воздихання! &nbsp;<br>\nТам, &nbsp;у &nbsp;земному &nbsp;раї &nbsp;на &nbsp;Вкраїні, &nbsp;<br>\nПро &nbsp;нас &nbsp;ні &nbsp;чутки, &nbsp;ані &nbsp;споминання! &nbsp;<br>\nНе &nbsp;плач, &nbsp;матусенько, &nbsp;моя &nbsp;ти &nbsp;росо &nbsp;рання!» &nbsp;— &nbsp;<br>\n<br>\nIV &nbsp;<br>\n<br>\n«Про &nbsp;татуся &nbsp;я, &nbsp;доню, &nbsp;перечула…» &nbsp;— &nbsp;<br>\n«О &nbsp;мамо!..» &nbsp;— &nbsp;<br>\n«Так, &nbsp;нема &nbsp;його &nbsp;на &nbsp;світі… &nbsp;<br>\nНема &nbsp;вже &nbsp;сонця; &nbsp;хмара &nbsp;обгорнула &nbsp;<br>\nВвесь &nbsp;світ. &nbsp;Пора &nbsp;й &nbsp;мені &nbsp;туди &nbsp;летіти». &nbsp;— &nbsp;<br>\n«Умер?» &nbsp;— &nbsp;<br>\n«Згорів &nbsp;із &nbsp;церквою &nbsp;святою… &nbsp;<br>\nСьогодні &nbsp;Товстогуба &nbsp;я &nbsp;зустріла… &nbsp;<br>\nПіймавсь &nbsp;і &nbsp;він &nbsp;татарам &nbsp;у &nbsp;неволю…» &nbsp;— &nbsp;<br>\nІ &nbsp;не &nbsp;скінчила &nbsp;речі, &nbsp;обомліла, &nbsp;<br>\nІ &nbsp;очі &nbsp;заплили &nbsp;холодною &nbsp;сльозою. &nbsp;<br>\n<br>\nV &nbsp;<br>\n<br>\nТо &nbsp;не &nbsp;роса &nbsp;з &nbsp;очей, &nbsp;гірка &nbsp;отрута, &nbsp;<br>\nМов &nbsp;та &nbsp;смола &nbsp;з &nbsp;проклятого &nbsp;анчару, &nbsp;<br>\nЩо &nbsp;нею &nbsp;жаль &nbsp;сліпий &nbsp;і &nbsp;помста &nbsp;люта &nbsp;<br>\nНамазують &nbsp;кинджала &nbsp;яничару. &nbsp;<br>\nВже &nbsp;не &nbsp;тече &nbsp;сльоза, &nbsp;ні! &nbsp;Капле &nbsp;тихо, &nbsp;<br>\nЯк &nbsp;мертва &nbsp;кров &nbsp;холодна, &nbsp;почорніла. &nbsp;<br>\nНе &nbsp;дознає &nbsp;від &nbsp;неї &nbsp;пільги &nbsp;лихо: &nbsp;<br>\nБо &nbsp;серце &nbsp;сукроватою &nbsp;'бкипіло &nbsp;<br>\nІ &nbsp;в &nbsp;болістях &nbsp;своїх &nbsp;зотліло &nbsp;й &nbsp;заніміло. &nbsp;<br>\n<br>\nVI &nbsp;<br>\n<br>\nОбнявшись, &nbsp;літо &nbsp;плакало &nbsp;з &nbsp;зимою; &nbsp;<br>\nМішалися &nbsp;гарячі &nbsp;з &nbsp;льодяними… &nbsp;<br>\nЯкою &nbsp;ж &nbsp;ти &nbsp;здавалася &nbsp;сумною, &nbsp;<br>\nЦарська &nbsp;палато, &nbsp;із &nbsp;гостьми &nbsp;своїми! &nbsp;<br>\nО, &nbsp;не &nbsp;про &nbsp;те &nbsp;великі &nbsp;будівничі &nbsp;<br>\nТвої &nbsp;цяцьки &nbsp;на &nbsp;мармурах &nbsp;тесали, &nbsp;<br>\nЩоб &nbsp;у &nbsp;тобі &nbsp;від &nbsp;серця &nbsp;щирі &nbsp;речі &nbsp;<br>\nНе &nbsp;винами &nbsp;— &nbsp;сльозами &nbsp;запивали, &nbsp;<br>\nІ &nbsp;«пам'ять &nbsp;вічную» &nbsp;замість &nbsp;пісень &nbsp;співали! &nbsp;<br>\n<br>\nVII &nbsp;<br>\n<br>\n«Сьогодні &nbsp;я &nbsp;була &nbsp;на &nbsp;тім &nbsp;базарі, &nbsp;<br>\nДе &nbsp;кобзарі &nbsp;по-нашому &nbsp;співають… &nbsp;<br>\nІ &nbsp;бачила, &nbsp;як &nbsp;двох &nbsp;вели &nbsp;у &nbsp;парі… &nbsp;<br>\nО, &nbsp;не &nbsp;питай, &nbsp;куди!.. &nbsp;Вони &nbsp;й &nbsp;не &nbsp;знають, &nbsp;<br>\nХто &nbsp;дивиться &nbsp;на &nbsp;них! &nbsp;На &nbsp;голім &nbsp;тілі &nbsp;<br>\nПошарпані &nbsp;жупани. &nbsp;Бородаті &nbsp;<br>\nОбидва, &nbsp;мов &nbsp;ченці, &nbsp;і &nbsp;білі-білі, &nbsp;<br>\nЯк &nbsp;віск: &nbsp;бо, &nbsp;видно, &nbsp;все &nbsp;сиділи &nbsp;в &nbsp;хаті &nbsp;<br>\nЗ &nbsp;віконечком &nbsp;малим, &nbsp;в &nbsp;хурдизі &nbsp;тій &nbsp;проклятій»… &nbsp;<br>\n<br>\nVIII &nbsp;<br>\n<br>\n«Матусю, &nbsp;хто &nbsp;ж &nbsp;то &nbsp;був?» &nbsp;— &nbsp;<br>\n«Ох, &nbsp;Товстогубий!» &nbsp;<br>\n«Мій &nbsp;Боже! &nbsp;Дак &nbsp;се &nbsp;він &nbsp;і &nbsp;був?» &nbsp;— &nbsp;<br>\n«Як &nbsp;чуєш… &nbsp;<br>\nА &nbsp;другий… &nbsp;Другий &nbsp;був… &nbsp;Козак &nbsp;твій &nbsp;любий… &nbsp;<br>\nЩо &nbsp;ж &nbsp;ти &nbsp;мовчиш? &nbsp;Чом &nbsp;дивом &nbsp;не &nbsp;дивуєш?.. &nbsp;<br>\nОй, &nbsp;Боже! &nbsp;Хилиться! &nbsp;Рятуйте! &nbsp;Пробі!» &nbsp;<br>\nНа &nbsp;крик &nbsp;страшний &nbsp;збігаються &nbsp;туркені, &nbsp;<br>\nГрекині, &nbsp;ляхівки &nbsp;і, &nbsp;як &nbsp;особі &nbsp;<br>\nВеликій, &nbsp;служать &nbsp;бідолашній &nbsp;нені, &nbsp;<br>\nСераля &nbsp;пишного &nbsp;невольниці &nbsp;мізерні. &nbsp;<br>\n<br>\n***<br>\n<br>\nДжерело: &nbsp;анонімний &nbsp;дописувач. &nbsp;<br>\n\n\n\n<br><br>\n"
}