{
  "author": "9eKE73LA",
  "id": "dOjSk6yK",
  "title": "2. Розділ II. Полтавський полк виходить на зорі",
  "link": "/metrs_poem.php?poem=3305",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>2. Розділ II. Полтавський полк виходить на зорі</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБагряне &nbsp;сонце. &nbsp;Дужка &nbsp;золотава &nbsp;<br>\nстоїть &nbsp;над &nbsp;чорним &nbsp;каптуром &nbsp;гори. &nbsp;<br>\nНа &nbsp;п'ять &nbsp;воріт &nbsp;зачинена &nbsp;Полтава &nbsp;<br>\nховає &nbsp;очі &nbsp;в &nbsp;тихі &nbsp;явори. &nbsp;<br>\n<br>\nСпадає &nbsp;вечір &nbsp;сторожко, &nbsp;помалу, &nbsp;<br>\nворушить &nbsp;зорі &nbsp;в &nbsp;темряві &nbsp;криниць. &nbsp;<br>\nСторожа &nbsp;ходить &nbsp;по &nbsp;міському &nbsp;валу, &nbsp;<br>\nі &nbsp;сови &nbsp;сплять &nbsp;в &nbsp;западинах &nbsp;бійниць. &nbsp;<br>\n<br>\n\"Вартуй! &nbsp;Вартуй!\" &nbsp;– &nbsp;з &nbsp;Курилівської &nbsp;брами. &nbsp;<br>\n\"Вартуй! &nbsp;Вартуй!\" &nbsp;– &nbsp;від &nbsp;Київських &nbsp;воріт. &nbsp;<br>\nУже &nbsp;стоять &nbsp;вози &nbsp;під &nbsp;яворами. &nbsp;<br>\nПолтавський &nbsp;полк &nbsp;готовий &nbsp;у &nbsp;похід. &nbsp;<br>\n<br>\nГодуйте &nbsp;коней. &nbsp;Неблизька &nbsp;дорога. &nbsp;<br>\nБлагословіть &nbsp;в &nbsp;дорогу, &nbsp;матері. &nbsp;<br>\nА &nbsp;що &nbsp;там &nbsp;буде, &nbsp;смерть &nbsp;чи &nbsp;перемога, &nbsp;– &nbsp;<br>\nПолтавський &nbsp;полк &nbsp;виходить &nbsp;на &nbsp;зорі! &nbsp;<br>\n<br>\nТай &nbsp;бій &nbsp;гримить. &nbsp;Там &nbsp;гине &nbsp;наша &nbsp;воля. &nbsp;<br>\nТам &nbsp;треба &nbsp;рук, &nbsp;і &nbsp;зброї, &nbsp;і &nbsp;плечей. &nbsp;<br>\nІ &nbsp;що &nbsp;там &nbsp;варт &nbsp;чиясь &nbsp;окрема &nbsp;доля, &nbsp;<br>\nтой &nbsp;тихий &nbsp;зойк &nbsp;у &nbsp;безмірі &nbsp;ночей?.. &nbsp;<br>\n<br>\nВогненна &nbsp;зірка &nbsp;в &nbsp;небі &nbsp;пролітала, &nbsp;<br>\nсичі &nbsp;кричали, &nbsp;вісники &nbsp;біди. &nbsp;<br>\nНа &nbsp;сто &nbsp;думок &nbsp;замислена &nbsp;Полтава &nbsp;<br>\nвербові &nbsp;гриви &nbsp;хилить &nbsp;до &nbsp;води. &nbsp;<br>\n<br>\nБув &nbsp;правий &nbsp;суд. &nbsp;І &nbsp;вирок &nbsp;оголошено. &nbsp;<br>\nУсе &nbsp;як &nbsp;слід. &nbsp;За &nbsp;що &nbsp;себе &nbsp;вкорить? &nbsp;<br>\n…Мовчить &nbsp;Полтава, &nbsp;наче &nbsp;приголомшена. &nbsp;<br>\nПерехотілось &nbsp;людям &nbsp;говорить. &nbsp;<br>\n<br>\nА &nbsp;власне, &nbsp;що &nbsp;ж, &nbsp;такі &nbsp;часи &nbsp;криваві. &nbsp;<br>\nЩо &nbsp;варт &nbsp;життя? &nbsp;Ну, &nbsp;стратять &nbsp;ще &nbsp;когось. &nbsp;<br>\nПромчався &nbsp;вершник &nbsp;по &nbsp;німій &nbsp;Полтаві &nbsp;– &nbsp;<br>\nу &nbsp;серці &nbsp;міста &nbsp;громом &nbsp;віддалось. &nbsp;<br>\n<br>\nПростугоніло &nbsp;смутком &nbsp;вечоровим, &nbsp;<br>\nхитнуло &nbsp;тиші &nbsp;синій &nbsp;оксамит. &nbsp;<br>\nІ &nbsp;тільки &nbsp;вершник &nbsp;за &nbsp;полтавським &nbsp;ровом &nbsp;<br>\nдесь &nbsp;даленіє &nbsp;цокотом &nbsp;копит… &nbsp;<br>\n<br>\nСамотній &nbsp;вершник &nbsp;зникне &nbsp;за &nbsp;туманом. &nbsp;<br>\nСторожа &nbsp;вслід &nbsp;подивиться &nbsp;йому. &nbsp;<br>\nТой &nbsp;вершник &nbsp;зветься &nbsp;Іскрою &nbsp;Іваном. &nbsp;<br>\nЙому &nbsp;сьогодні &nbsp;тяжче &nbsp;ніж &nbsp;кому. &nbsp;<br>\n<br>\nУже &nbsp;він &nbsp;там, &nbsp;уже &nbsp;за &nbsp;далиною, &nbsp;<br>\nвітрами &nbsp;тугу &nbsp;спалює &nbsp;з &nbsp;лиця. &nbsp;<br>\nЩо &nbsp;ж, &nbsp;горе &nbsp;горем, &nbsp;а &nbsp;війна &nbsp;війною. &nbsp;<br>\nПослав &nbsp;полковник &nbsp;гетьману &nbsp;гінця. &nbsp;<br>\n<br>\n\"Вартуй! &nbsp;Вартуй!\" &nbsp;– &nbsp;з &nbsp;Курилівської &nbsp;брами. &nbsp;<br>\n\"Вартуй! &nbsp;Вартуй!\" &nbsp;– &nbsp;від &nbsp;Київських &nbsp;воріт. &nbsp;<br>\nУже &nbsp;стоять &nbsp;вози &nbsp;під &nbsp;яворами. &nbsp;<br>\nПолтавський &nbsp;полк &nbsp;готовий &nbsp;у &nbsp;похід. &nbsp;<br>\n<br>\nГодуйте &nbsp;коней! &nbsp;Шлях &nbsp;їм &nbsp;далеченький. &nbsp;<br>\nПильнуйте &nbsp;славу &nbsp;полкових &nbsp;знамен. &nbsp;<br>\nПолтаво! &nbsp;Засвіт &nbsp;встануть &nbsp;козаченьки. &nbsp;<br>\nТи &nbsp;припадеш &nbsp;їм &nbsp;знову &nbsp;до &nbsp;стремен. &nbsp;<br>\nТак &nbsp;само &nbsp;засвіт &nbsp;встануть &nbsp;з &nbsp;полуночі. &nbsp;<br>\nА &nbsp;ти &nbsp;за &nbsp;них, &nbsp;Полтаво, &nbsp;помолись. &nbsp;<br>\nЛиш &nbsp;не &nbsp;заплаче &nbsp;свої &nbsp;карі &nbsp;очі &nbsp;<br>\nта &nbsp;Марусенька, &nbsp;як &nbsp;було &nbsp;колись…\n\n\n<br><br>\n"
}