{
  "author": "1BIp2mpC",
  "id": "e83GE2s1H",
  "title": "КАЛИНОВЕ НЕБО",
  "link": "metrs_poem.php?poem=13473",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>КАЛИНОВЕ НЕБО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУвінчана &nbsp;зіницями &nbsp;росин,<br>\nчарує &nbsp;нас &nbsp;планета &nbsp;круговида.<br>\nІ &nbsp;ласий &nbsp;до &nbsp;розваги &nbsp;блудний &nbsp;син<br>\nблукає &nbsp;за &nbsp;морями, &nbsp;як &nbsp;сновида.<br>\n<br>\nНехай &nbsp;шукає &nbsp;руно &nbsp;золоте,<br>\nнехай &nbsp;рятує &nbsp;душу &nbsp;мурашину.<br>\nЛюблю &nbsp;я &nbsp;світ &nbsp;несходжений &nbsp;за &nbsp;те,<br>\nщо &nbsp;маю &nbsp;в &nbsp;цьому &nbsp;світі &nbsp;Батьківщину.<br>\n<br>\nЗа &nbsp;те, &nbsp;що &nbsp;маю &nbsp;друзів &nbsp;та &nbsp;братів<br>\nна &nbsp;східній &nbsp;і &nbsp;на &nbsp;західній &nbsp;півкулі.<br>\nМій &nbsp;вічний &nbsp;рід &nbsp;ніколи &nbsp;не &nbsp;хотів<br>\nпокірно &nbsp;йти &nbsp;у &nbsp;полум'я, &nbsp;під &nbsp;кулі.<br>\n<br>\nЛюблю &nbsp;я &nbsp;чисту &nbsp;вранішню &nbsp;росу,<br>\nлюблю &nbsp;веселі &nbsp;китиці &nbsp;вербові.<br>\nЯ &nbsp;мирними &nbsp;дорогами &nbsp;несу<br>\nбезмежність &nbsp;незрадливої &nbsp;любові.<br>\n<br>\nДивлюсь &nbsp;на &nbsp;сині &nbsp;обрії &nbsp;земні<br>\nз &nbsp;калинових &nbsp;небес &nbsp;моєї &nbsp;долі.<br>\nЛетить &nbsp;на &nbsp;галактичній &nbsp;крутизні<br>\nпланета &nbsp;у &nbsp;росистім &nbsp;ореолі.<br>\n<br>\nНа &nbsp;ній &nbsp;моя &nbsp;тополенька &nbsp;росте,<br>\nгримить &nbsp;гарячий &nbsp;колос &nbsp;у &nbsp;промінні.<br>\nЯ &nbsp;зву &nbsp;планету &nbsp;рідною &nbsp;за &nbsp;те,<br>\nщо &nbsp;є &nbsp;на &nbsp;цій &nbsp;планеті &nbsp;Україна.\n\n\n<br><br>\n"
}