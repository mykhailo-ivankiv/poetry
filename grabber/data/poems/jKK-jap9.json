{
  "author": "sh73yNYqB",
  "id": "jKK-jap9",
  "title": "ПОДОРОЖ  З  УЧИТЕЛЕМ (Поема)",
  "link": "metrs_poem.php?poem=8230",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>ПОДОРОЖ  З  УЧИТЕЛЕМ (Поема)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nМені &nbsp;свідомістю &nbsp;тече &nbsp;ріка &nbsp;минулого,<br>\nі &nbsp;падають &nbsp;роки,<br>\nщоб &nbsp;серце &nbsp;до &nbsp;любови &nbsp;привернулося<br>\nі &nbsp;гоїло &nbsp;по &nbsp;цей &nbsp;бік &nbsp;(чи &nbsp;по &nbsp;той) &nbsp;стежки.<br>\n<br>\nБо &nbsp;бертницькі &nbsp;поля &nbsp;і &nbsp;зруби<br>\nпашіли &nbsp;в &nbsp;мозолях &nbsp;стогів &nbsp;і &nbsp;хат,<br>\nа &nbsp;Грицеву &nbsp;гору &nbsp;толочила &nbsp;худоба,<br>\nі &nbsp;вітер &nbsp;прохолодь &nbsp;з &nbsp;діброви &nbsp;видихав.<br>\n<br>\nНевірна &nbsp;ніч &nbsp;топилася &nbsp;в &nbsp;полонці,<br>\nі &nbsp;росами &nbsp;вкривалася &nbsp;земля.<br>\nДядьки &nbsp;котили &nbsp;на &nbsp;піддашшя &nbsp;сонце<br>\nі &nbsp;тяжко &nbsp;йшли &nbsp;в &nbsp;поля.<br>\n<br>\nГойдали &nbsp;нас &nbsp;берези &nbsp;білокорі,<br>\nі &nbsp;ми &nbsp;ліщиною &nbsp;збивали &nbsp;з &nbsp;неба &nbsp;пил.<br>\nВ &nbsp;багаття &nbsp;пхала &nbsp;жовті &nbsp;руки &nbsp;осінь<br>\nі &nbsp;гріла &nbsp;лико &nbsp;жил.<br>\n<br>\nМи &nbsp;босі &nbsp;бігали &nbsp;стерниною &nbsp;життя,<br>\nаж &nbsp;дні &nbsp;вгиналися &nbsp;і &nbsp;гасли,<br>\nі &nbsp;не &nbsp;побачили &nbsp;у &nbsp;гаснучих &nbsp;садах,<br>\nяк &nbsp;мати &nbsp;захлиснулася &nbsp;червоним &nbsp;кашлем.<br>\n<br>\n2. &nbsp;<br>\n<br>\nУдарив &nbsp;дзвін &nbsp;в &nbsp;обвалену &nbsp;хатину.<br>\nА &nbsp;я &nbsp;в &nbsp;порозі &nbsp;вріс &nbsp;— &nbsp;і &nbsp;матері &nbsp;в &nbsp;дорогу<br>\nприв’ялий &nbsp;кущ &nbsp;бузку &nbsp;приніс &nbsp;і &nbsp;грудку &nbsp;глини &nbsp;—<br>\nбільш &nbsp;нічого.<br>\n<br>\n3. &nbsp;<br>\n<br>\nЯкщо, &nbsp;минувши &nbsp;обрії &nbsp;і &nbsp;наші &nbsp;спомини,<br>\nза &nbsp;межами &nbsp;сузір &nbsp;у &nbsp;темряві &nbsp;загрузне,<br>\nякщо &nbsp;потой &nbsp;біч &nbsp;матір &nbsp;втомиться &nbsp;—<br>\nподай &nbsp;їй, &nbsp;Господи, &nbsp;рукою &nbsp;дружньою<br>\n<br>\nхолодний &nbsp;глечик &nbsp;чистої &nbsp;води,<br>\nз &nbsp;небесної &nbsp;криниці &nbsp;начерпнувши,<br>\nна &nbsp;голубій &nbsp;траві &nbsp;уважно &nbsp;посади<br>\nі &nbsp;приласкав &nbsp;для &nbsp;неї &nbsp;білі &nbsp;душі.<br>\n<br>\nЗірви &nbsp;лагідну &nbsp;тінь &nbsp;і &nbsp;поверни &nbsp;десницею &nbsp;:<br>\nнехай &nbsp;легенями &nbsp;її &nbsp;спливуть &nbsp;цілющі &nbsp;ліки,<br>\nнакрита &nbsp;теплими &nbsp;піснями &nbsp;птичими,<br>\nнехай &nbsp;засне &nbsp;щасливою &nbsp;навіки.<br>\n<br>\n4. &nbsp;<br>\n<br>\nІ &nbsp;як &nbsp;тепер &nbsp;вернутися &nbsp;назад,<br>\nвіддерти &nbsp;від &nbsp;минулого &nbsp;сучасне &nbsp;?<br>\nІ &nbsp;як &nbsp;збагнути &nbsp;незбагненний &nbsp;лад,<br>\nзбудить &nbsp;любов &nbsp;погаслу &nbsp;?<br>\n<br>\nІ &nbsp;як &nbsp;пройти &nbsp;по &nbsp;озері &nbsp;плачу,<br>\nне &nbsp;тонучи &nbsp;вернутися &nbsp;до &nbsp;суші &nbsp;?<br>\nЯк &nbsp;стопами &nbsp;відчути &nbsp;землю &nbsp;запашну,<br>\nі &nbsp;викрутити, &nbsp;як &nbsp;ганчірку, &nbsp;душу &nbsp;?<br>\n<br>\n9. &nbsp;<br>\n<br>\nМені &nbsp;свідомістю &nbsp;тече &nbsp;ріка &nbsp;минулого,<br>\nкамінням &nbsp;падають &nbsp;роки,<br>\nусі &nbsp;пророцтва &nbsp;і &nbsp;прокльони &nbsp;збулися<br>\nпід &nbsp;дотиком &nbsp;злощасної &nbsp;руки.<br>\n<br>\nА &nbsp;день &nbsp;давився &nbsp;голодом &nbsp;і &nbsp;глодом,<br>\nна &nbsp;обрію &nbsp;застряв &nbsp;червоний &nbsp;крик,<br>\nяк &nbsp;ніж &nbsp;між &nbsp;заходом &nbsp;і &nbsp;сходом,<br>\nяк &nbsp;кіл &nbsp;у &nbsp;горлі, &nbsp;як &nbsp;сухий &nbsp;патик<br>\n<br>\nу &nbsp;щелепах &nbsp;доби &nbsp;німої, &nbsp;без’язикої,<br>\nщо &nbsp;гнулася &nbsp;під &nbsp;карою &nbsp;бича.<br>\nСвітились &nbsp;черепи &nbsp;з-під &nbsp;тридцять &nbsp;третього<br>\nдірявими &nbsp;очицями &nbsp;в &nbsp;нечас.<br>\n<br>\n11. &nbsp;<br>\n<br>\nЯ &nbsp;потягнув &nbsp;стерниною &nbsp;життя<br>\nсвоє &nbsp;дитинство &nbsp;з &nbsp;полину &nbsp;і &nbsp;м’яти,<br>\nвідвертість &nbsp;витираючи &nbsp;з &nbsp;лиця,<br>\nщоб &nbsp;пережити &nbsp;й &nbsp;переждати.<br>\n<br>\nМоя &nbsp;дорога &nbsp;різалась &nbsp;в &nbsp;горби<br>\nвід &nbsp;хати &nbsp;до &nbsp;міської &nbsp;школи, &nbsp;—<br>\nде &nbsp;падали &nbsp;мої &nbsp;сліди,<br>\nберези &nbsp;виростали &nbsp;білокорі.<br>\n<br>\n12. &nbsp;<br>\n<br>\nНе &nbsp;знали &nbsp;ми &nbsp;стежок &nbsp;ні &nbsp;меж<br>\nв &nbsp;сади &nbsp;любови,<br>\nде &nbsp;чорнобривці &nbsp;видихав &nbsp;з &nbsp;грядок<br>\nсвітанок &nbsp;чорнобровий.<br>\n<br>\nДе &nbsp;кільчилось &nbsp;насіння &nbsp;сподівань<br>\nв &nbsp;кубках &nbsp;фіялок,<br>\nщо &nbsp;синім &nbsp;квітом &nbsp;гнулись &nbsp;від &nbsp;плотів<br>\nв &nbsp;світанок.<br>\n<br>\nА &nbsp;ти &nbsp;виходила &nbsp;у &nbsp;ті &nbsp;сади,<br>\nмоя &nbsp;любове,<br>\nі &nbsp;прикладала &nbsp;ласку &nbsp;губ<br>\nіз &nbsp;словом,<br>\n<br>\nпереливаючи &nbsp;з &nbsp;левади &nbsp;і &nbsp;гаїв<br>\nп’янкої &nbsp;плоті.<br>\nЯ &nbsp;зачерпнув &nbsp;дівоче &nbsp;джерело<br>\nтвоєї &nbsp;статі.<br>\n<br>\n14. &nbsp;<br>\n<br>\nЗеленими &nbsp;стежками &nbsp;ходить &nbsp;молодість,<br>\nзеленими &nbsp;і &nbsp;навмання.<br>\nНастояним &nbsp;здоровим &nbsp;холодом<br>\nзганяла &nbsp;ніч &nbsp;спання.<br>\n<br>\nІ &nbsp;хлопці &nbsp;верхи &nbsp;їхали &nbsp;крізь &nbsp;літо<br>\nна &nbsp;попас &nbsp;в &nbsp;конюшинові &nbsp;поля,<br>\nа &nbsp;коні &nbsp;ніч &nbsp;толочили &nbsp;копитами,<br>\nаж &nbsp;стогін &nbsp;проривався &nbsp;іздаля.<br>\n<br>\nПісні &nbsp;душилися &nbsp;у &nbsp;косах &nbsp;ночі,<br>\nі &nbsp;біль &nbsp;вдаряв &nbsp;об &nbsp;місяця &nbsp;чоло;<br>\nа &nbsp;ті, &nbsp;яким &nbsp;кривавило &nbsp;у &nbsp;боці,<br>\nв &nbsp;підпілля &nbsp;падали &nbsp;на &nbsp;дно.<br>\n<br>\n16. &nbsp;<br>\n<br>\nТоді &nbsp;на &nbsp;горло &nbsp;наступив &nbsp;плянеті<br>\nзлорадний &nbsp;сорок &nbsp;перший &nbsp;мов &nbsp;жандар<br>\nі &nbsp;рогом &nbsp;місяць &nbsp;передер &nbsp;верету<br>\nзвисаючих &nbsp;розмоклих &nbsp;хмар<br>\nмотори &nbsp;ревом &nbsp;розорали &nbsp;небо<br>\nрубали &nbsp;кругляки &nbsp;зірок<br>\nа &nbsp;гусениці &nbsp;розгинали &nbsp;ребра<br>\nорбіт &nbsp;повислих &nbsp;із &nbsp;рудих &nbsp;висот<br>\nзалізо &nbsp;різало &nbsp;шрами &nbsp;гадючі<br>\nна &nbsp;груддях &nbsp;прогорілої &nbsp;ріллі<br>\nкривавив &nbsp;кривдою &nbsp;із &nbsp;кручі<br>\nіржавий &nbsp;місяць &nbsp;по &nbsp;землі<br>\nа &nbsp;на &nbsp;левадах &nbsp;дико &nbsp;процвітали<br>\nгарматні &nbsp;вибухи &nbsp;в &nbsp;риданнях &nbsp;дів<br>\nі &nbsp;чорним &nbsp;раком &nbsp;свастика &nbsp;вростала<br>\nв &nbsp;глейкий &nbsp;кордюк &nbsp;червоної &nbsp;зорі<br>\n<br>\n20. &nbsp;<br>\n<br>\nІ &nbsp;знову &nbsp;тяжко &nbsp;задихалась &nbsp;ніч<br>\nтривогою &nbsp;і &nbsp;випаром &nbsp;розлуки,<br>\nі &nbsp;знов &nbsp;гестапо &nbsp;било &nbsp;гонталі<br>\nу &nbsp;мозок &nbsp;гетта, &nbsp;знов &nbsp;на &nbsp;бруку<br>\n<br>\nмісило &nbsp;глей &nbsp;на &nbsp;стогоні &nbsp;людей<br>\nі &nbsp;грисом &nbsp;вибухів &nbsp;засипало &nbsp;квартали,<br>\nмов &nbsp;дріжджі, &nbsp;ненависть &nbsp;росла &nbsp;в &nbsp;серцях<br>\nі &nbsp;злобою &nbsp;по &nbsp;обрій &nbsp;розпухала.<br>\n<br>\nІз &nbsp;кожним &nbsp;пострілом &nbsp;чиясь &nbsp;душа,<br>\nмов &nbsp;камінь, &nbsp;падала &nbsp;в &nbsp;долину &nbsp;Авраама,<br>\nздирав &nbsp;живим &nbsp;подобу &nbsp;людську &nbsp;страх,<br>\nі &nbsp;крик &nbsp;крізь &nbsp;мури &nbsp;виростав &nbsp;стовпами. &nbsp;<br>\n<br>\nЯ &nbsp;рано &nbsp;відіслав &nbsp;безсонну &nbsp;ніч<br>\nі &nbsp;вибрався &nbsp;до &nbsp;церкви &nbsp;Миколая,<br>\nале &nbsp;учителя &nbsp;у &nbsp;храмі &nbsp;не &nbsp;було,<br>\nлиш &nbsp;тиша &nbsp;черствіла &nbsp;в &nbsp;святих-святая.<br>\n<br>\nТо &nbsp;я &nbsp;повів &nbsp;по &nbsp;мертвих &nbsp;вулицях<br>\nсвою &nbsp;журу, &nbsp;вишивану &nbsp;у &nbsp;квіти,<br>\nаж &nbsp;під &nbsp;криницею &nbsp;Соб’єського &nbsp;нараз<br>\nна &nbsp;Колійовій &nbsp;вулиці &nbsp;помітив,<br>\n<br>\nяк &nbsp;до &nbsp;асфальту &nbsp;тілом &nbsp;приросла<br>\nз &nbsp;гебрейським &nbsp;профілем &nbsp;забита &nbsp;жінка,<br>\nрозкинувши &nbsp;по &nbsp;світі &nbsp;рамена,<br>\nа &nbsp;збоку &nbsp;плакала &nbsp;її &nbsp;торбинка &nbsp;:<br>\n<br>\nкоралями, &nbsp;шпильками &nbsp;і &nbsp;теплом<br>\nмалих &nbsp;прикрас &nbsp;жіночої &nbsp;природи.<br>\nУчитель &nbsp;мій &nbsp;навколішках &nbsp;стояв,<br>\nзбираючи &nbsp;минуле &nbsp;свого &nbsp;роду,<br>\n<br>\nзбираючи &nbsp;розбиту &nbsp;на &nbsp;куски<br>\nнімецьким &nbsp;пострілом &nbsp;жіночу &nbsp;чашку,<br>\nжіночі &nbsp;очі, &nbsp;мозок &nbsp;і &nbsp;думки,<br>\nзав’язані &nbsp;в &nbsp;густу &nbsp;червону &nbsp;стяжку,<br>\n<br>\nщо &nbsp;кров’ю &nbsp;випливала &nbsp;з &nbsp;голови<br>\nі &nbsp;скаргою &nbsp;текла &nbsp;в &nbsp;мою &nbsp;свідомість.<br>\nДочко &nbsp;Ізраїля, &nbsp;прамати, &nbsp;прасестро &nbsp;!<br>\nНехай &nbsp;відкриються &nbsp;долоні &nbsp;незнайомі,<br>\n<br>\nі &nbsp;хай &nbsp;знеможені &nbsp;нетліннощі &nbsp;твої<br>\nприймуть &nbsp;в &nbsp;полотна &nbsp;благости &nbsp;і &nbsp;ласки,<br>\nхай &nbsp;розплітають &nbsp;лагідні &nbsp;пісні,<br>\nяк &nbsp;коси &nbsp;голубої &nbsp;казки.<br>\n<br>\nДочко &nbsp;Ізраїля, &nbsp;спочинь &nbsp;навік,<br>\nхай &nbsp;буде &nbsp;вічність &nbsp;добра &nbsp;й &nbsp;голублива,<br>\nі &nbsp;я &nbsp;тебе &nbsp;колись &nbsp;зустріну &nbsp;потойбік,<br>\nщоб &nbsp;гоїти &nbsp;минуле &nbsp;нещасливе.<br>\n<br>\n26. &nbsp;<br>\n<br>\nА &nbsp;я &nbsp;благав &nbsp;учителя &nbsp;всю &nbsp;ніч<br>\nпіти &nbsp;стежками &nbsp;нашої &nbsp;недолі,<br>\nвмочити &nbsp;ноги &nbsp;в &nbsp;глині &nbsp;протиріч,<br>\nв &nbsp;чорноземі &nbsp;дочасного &nbsp;подолу,<br>\n<br>\nі &nbsp;щедро &nbsp;кинути &nbsp;у &nbsp;ці &nbsp;низи<br>\nз &nbsp;буханки &nbsp;щастя &nbsp;декілька &nbsp;окрушок,<br>\nщо &nbsp;нагинають &nbsp;вічности &nbsp;столи,<br>\nде &nbsp;живляться &nbsp;несмертні &nbsp;душі.<br>\n<br>\nБо &nbsp;вивести &nbsp;до &nbsp;світла &nbsp;з &nbsp;небуття<br>\nі &nbsp;дати &nbsp;вільну &nbsp;волю,<br>\nбез &nbsp;всевидючости &nbsp;і &nbsp;всезнання,<br>\nбез &nbsp;цілі &nbsp;існування &nbsp;і &nbsp;без &nbsp;долі &nbsp;—<br>\n<br>\nце &nbsp;кинути &nbsp;на &nbsp;бездоріжжя &nbsp;немовлят,<br>\nстворити &nbsp;недовершені &nbsp;істоти,<br>\nщо &nbsp;грузнуть &nbsp;у &nbsp;безцільності &nbsp;буття,<br>\nв &nbsp;пророчностях &nbsp;своєї &nbsp;плоті &nbsp;!<br>\n<br>\nВін, &nbsp;кажеш, &nbsp;вивів &nbsp;нас &nbsp;до &nbsp;світла &nbsp;з &nbsp;небуття &nbsp;...<br>\nзавів &nbsp;у &nbsp;сумніви &nbsp;й &nbsp;тривогу &nbsp;...<br>\nМи &nbsp;ліпимо &nbsp;самі &nbsp;ці &nbsp;глечики &nbsp;життя,<br>\nне &nbsp;все &nbsp;тут &nbsp;діється &nbsp;по &nbsp;волі &nbsp;Бога.<br>\n<br>\nПробач, &nbsp;учителю, &nbsp;блюзнірство &nbsp;слів,<br>\nце &nbsp;наших &nbsp;душ &nbsp;здичілі &nbsp;квіти &nbsp;—<br>\nбо, &nbsp;встановивши &nbsp;виміри &nbsp;орбіт,<br>\nхтось &nbsp;сотворив &nbsp;жорстокість &nbsp;в &nbsp;цьому &nbsp;світі.<br>\n<br>\n27. &nbsp;<br>\n<br>\nУчитель &nbsp;мій &nbsp;образився &nbsp;й &nbsp;переступив<br>\nна &nbsp;стежку &nbsp;у &nbsp;неземне &nbsp;царство,<br>\nа &nbsp;я &nbsp;йому &nbsp;під &nbsp;ноги &nbsp;впоперек &nbsp;—<br>\nколоду &nbsp;скарги &nbsp;і &nbsp;бунтарства &nbsp;:<br>\n<br>\nДо &nbsp;потойбіччя &nbsp;легко &nbsp;перейти,<br>\nвгинаючи &nbsp;сандалами &nbsp;орбіти,<br>\nале &nbsp;дозволь &nbsp;ломити &nbsp;хліб &nbsp;і &nbsp;біль<br>\nу &nbsp;царстві &nbsp;цього &nbsp;світа.<br>\n<br>\nНам &nbsp;тільки &nbsp;випадково &nbsp;у &nbsp;житті<br>\nу &nbsp;вічі &nbsp;гляне &nbsp;щастя &nbsp;чорноброве,<br>\nдівочим &nbsp;поглядом &nbsp;постелиться &nbsp;до &nbsp;ніг,<br>\nмахне &nbsp;косою &nbsp;першої &nbsp;любови &nbsp;—<br>\n<br>\nщоб &nbsp;вирвали &nbsp;його &nbsp;з &nbsp;корінням &nbsp;навесні<br>\nі &nbsp;кинули &nbsp;в &nbsp;сибірське &nbsp;вітрогіння,<br>\nщоб &nbsp;в &nbsp;серце &nbsp;западала &nbsp;яма &nbsp;самоти<br>\nі &nbsp;обсипалася &nbsp;камінням.<br>\n<br>\n31. &nbsp;<br>\n<br>\nБо &nbsp;пам’ять &nbsp;— &nbsp;це &nbsp;криниця &nbsp;споминів,<br>\nу &nbsp;ній &nbsp;лице &nbsp;її &nbsp;збережене,<br>\nнесу &nbsp;його &nbsp;життям &nbsp;надломаним,<br>\nа &nbsp;черти, &nbsp;мов &nbsp;різцем, &nbsp;вмережені.<br>\n<br>\nСтікають &nbsp;пальцями &nbsp;схвильовані<br>\nдівочі &nbsp;коси &nbsp;в &nbsp;гавань &nbsp;білу,<br>\nдо &nbsp;рук &nbsp;моїх, &nbsp;мов &nbsp;спомини,<br>\nприлипло &nbsp;тіло.<br>\n<br>\n32. &nbsp;<br>\n<br>\nОтак &nbsp;свідомістю &nbsp;текла &nbsp;вода<br>\nдалеких &nbsp;марень &nbsp;першої &nbsp;любови.<br>\nУчитель &nbsp;мій &nbsp;замислено &nbsp;минав<br>\nхати, &nbsp;нанизані &nbsp;на &nbsp;шнур &nbsp;дороги,<br>\nі &nbsp;люд, &nbsp;побитий &nbsp;кривдою, &nbsp;спиняв,<br>\nщоб &nbsp;їм &nbsp;з &nbsp;гортанок &nbsp;виполоти &nbsp;стогін.<br>\n<br>\nНа &nbsp;чорнім &nbsp;закруті &nbsp;Дніпра,<br>\nде &nbsp;темінь &nbsp;осідала &nbsp;в &nbsp;ями,<br>\nучитель &nbsp;дівчинку &nbsp;підніс &nbsp;з &nbsp;рова,<br>\nобтер &nbsp;засохлі &nbsp;на &nbsp;обличчі &nbsp;рани<br>\n<br>\nі &nbsp;душу &nbsp;їй &nbsp;до &nbsp;тіла &nbsp;прищепив,<br>\nнемов &nbsp;ромашку &nbsp;в &nbsp;довгу &nbsp;русу &nbsp;косу,<br>\nщоб &nbsp;вивести &nbsp;за &nbsp;руку &nbsp;у &nbsp;степи<br>\nу &nbsp;світ &nbsp;надій, &nbsp;за &nbsp;горе &nbsp;безголосе.<br>\n<br>\n33. &nbsp;<br>\n<br>\nВ &nbsp;конопляних &nbsp;мішках &nbsp;шляхів,<br>\nв &nbsp;широких &nbsp;лежаках &nbsp;майданів<br>\nлежали &nbsp;жони &nbsp;і &nbsp;мужі &nbsp;важкі,<br>\nоброслі &nbsp;в &nbsp;рани.<br>\n<br>\nУчитель &nbsp;проходив &nbsp;Дніпром,<br>\nхиливсь &nbsp;до &nbsp;їхньої &nbsp;скорботи &nbsp;:<br>\nломив &nbsp;їм &nbsp;тіло &nbsp;і &nbsp;давав &nbsp;їм &nbsp;кров<br>\nсвоєї &nbsp;плоті.<br>\n<br>\n34. &nbsp;<br>\n<br>\nПрибиті &nbsp;криком &nbsp;до &nbsp;землі<br>\nлежали &nbsp;покотом &nbsp;мужі &nbsp;і &nbsp;жони,<br>\nі &nbsp;їх &nbsp;обвалені &nbsp;тіла<br>\nвгрузали &nbsp;в &nbsp;черево &nbsp;червоне<br>\n<br>\nпожарищ, &nbsp;жужелиці &nbsp;і &nbsp;золи,<br>\nсиніли &nbsp;лишаями &nbsp;тліні,<br>\nаж &nbsp;від &nbsp;заморених &nbsp;людей<br>\nлишались &nbsp;безподобні &nbsp;тіні,<br>\n<br>\nщо &nbsp;гинули &nbsp;від &nbsp;вітру &nbsp;слів<br>\nоблудної &nbsp;північної &nbsp;повії &nbsp;—<br>\nхай &nbsp;ріже &nbsp;блискавка, &nbsp;хай &nbsp;громить &nbsp;грім,<br>\nхай &nbsp;світ &nbsp;той &nbsp;з &nbsp;рокотом &nbsp;скурвіє &nbsp;!<br>\n<br>\n37. &nbsp;<br>\n<br>\nМи &nbsp;під &nbsp;казармою &nbsp;її &nbsp;знайшли,<br>\nвона &nbsp;над &nbsp;хлопчиком &nbsp;ломила &nbsp;руки,<br>\nсхиливши &nbsp;втомлене &nbsp;плече<br>\nпід &nbsp;тягарем &nbsp;біди &nbsp;й &nbsp;розлуки.<br>\n<br>\nЯ &nbsp;кинувся &nbsp;і &nbsp;заридав &nbsp;до &nbsp;ніг,<br>\nцілуючи &nbsp;тремтячими &nbsp;устами &nbsp;...<br>\nМоя &nbsp;любове, &nbsp;я &nbsp;спішив, &nbsp;як &nbsp;міг,<br>\nдалекими &nbsp;світами &nbsp;...<br>\n<br>\nМарія &nbsp;глянула &nbsp;з-під &nbsp;чорних &nbsp;вій,<br>\nі &nbsp;зойком &nbsp;вибухнуло &nbsp;голосіння.<br>\nА &nbsp;я &nbsp;побачив &nbsp;на &nbsp;її &nbsp;лиці<br>\nсліди &nbsp;падіння.<br>\n<br>\nВона &nbsp;тоді &nbsp;хлопчину &nbsp;піднесла &nbsp;:<br>\n“Оце &nbsp;наш &nbsp;син, &nbsp;що &nbsp;зріс &nbsp;на &nbsp;цій &nbsp;мерзлоті,<br>\nвізьми &nbsp;його &nbsp;у &nbsp;гарний &nbsp;білий &nbsp;світ,<br>\nбо &nbsp;я &nbsp;заказана &nbsp;гріхами &nbsp;плоті &nbsp;...”<br>\n<br>\nІ &nbsp;в &nbsp;темінь &nbsp;провалилася &nbsp;густу,<br>\nпрорвавши &nbsp;дикий &nbsp;стогін &nbsp;ночі.<br>\nЯ &nbsp;кинувся &nbsp;за &nbsp;нею &nbsp;у &nbsp;пітьму,<br>\nта &nbsp;сліпли &nbsp;очі.<br>\n<br>\n39. &nbsp;<br>\n<br>\nО, &nbsp;земле &nbsp;рідна, &nbsp;ти &nbsp;вже &nbsp;за &nbsp;плечима,<br>\nзатьмарив &nbsp;сонце &nbsp;крик &nbsp;твоїх &nbsp;синів,<br>\nптахи &nbsp;клюють &nbsp;недолю &nbsp;на &nbsp;калині,<br>\nголодний &nbsp;звір &nbsp;у &nbsp;полі &nbsp;почорнів.<br>\n<br>\nКриваві &nbsp;зорі &nbsp;світ &nbsp;загородили,<br>\nі &nbsp;не &nbsp;було &nbsp;вже &nbsp;вороття &nbsp;мені &nbsp;...<br>\nТо &nbsp;я &nbsp;пішов &nbsp;дорогами &nbsp;крутими<br>\nчерпнути &nbsp;сонця &nbsp;в &nbsp;чужині.<br>\n<br>\n41. &nbsp;<br>\n<br>\nСуворі &nbsp;люди &nbsp;світ &nbsp;загородили<br>\n(усі &nbsp;дороги &nbsp;йшли &nbsp;ніде),<br>\nбатіжжям &nbsp;гордости &nbsp;нещадно &nbsp;били<br>\nі &nbsp;кидали &nbsp;зневагою &nbsp;в &nbsp;лице.<br>\n<br>\nІ &nbsp;ми &nbsp;пішли &nbsp;безлюдними &nbsp;шляхами,<br>\nминаючи &nbsp;черствих &nbsp;людей;<br>\nУчитель &nbsp;залишав &nbsp;нас &nbsp;за &nbsp;гаями<br>\nі &nbsp;йшов &nbsp;по &nbsp;милостиню &nbsp;до &nbsp;осель,<br>\n<br>\nнакинувши &nbsp;на &nbsp;плечі &nbsp;мокрий &nbsp;присмерк,<br>\nщоб &nbsp;молока &nbsp;для &nbsp;сина &nbsp;чи &nbsp;хлібець &nbsp;...<br>\nАле &nbsp;нерадо &nbsp;краяли &nbsp;надлюди<br>\nз &nbsp;твердих &nbsp;сердець.<br>\n<br>\n45. &nbsp;<br>\n<br>\nЧи &nbsp;солов’ї &nbsp;тебе &nbsp;відщебетали,<br>\nщо &nbsp;пусткою &nbsp;заріс &nbsp;мій &nbsp;сад,<br>\nчи &nbsp;хащі &nbsp;самоти &nbsp;і &nbsp;жалю<br>\nзабили &nbsp;виноград.<br>\n<br>\nА &nbsp;чи &nbsp;тебе &nbsp;зозулі &nbsp;відкували,<br>\nщо &nbsp;на &nbsp;осиковім &nbsp;колі<br>\nзів’яло &nbsp;сонце &nbsp;кучеряве,<br>\nзастигло &nbsp;у &nbsp;землі.<br>\n<br>\nЯка &nbsp;твоя &nbsp;доріженька &nbsp;смутна.<br>\nПід &nbsp;хрестиками &nbsp;і &nbsp;барвінком<br>\nсклонилась &nbsp;чашечка &nbsp;твоя,<br>\nсамотня &nbsp;голубінка.<br>\n<br>\nЧи &nbsp;солов’ї &nbsp;тебе &nbsp;відщебетали &nbsp;?<br>\nЯка &nbsp;твоя &nbsp;доріженька &nbsp;смутна &nbsp;...<br>\nА &nbsp;чи &nbsp;тебе &nbsp;зозулі &nbsp;відкували,<br>\nі &nbsp;звідкіля &nbsp;тебе, &nbsp;мій &nbsp;сину, &nbsp;звідкіля &nbsp;?<br>\n<br>\n47. &nbsp;<br>\n<br>\nЦе &nbsp;не &nbsp;гнучке &nbsp;галуззя &nbsp;покаяння,<br>\nучителю, &nbsp;ні &nbsp;сповіді &nbsp;зола,<br>\nбо &nbsp;я &nbsp;не &nbsp;маю &nbsp;викидів &nbsp;сумління,<br>\nні &nbsp;виразки &nbsp;гріха;<br>\n<br>\nце &nbsp;не &nbsp;лоза &nbsp;чутливоі &nbsp;покори,<br>\nучителю, &nbsp;ані &nbsp;містична &nbsp;кров,<br>\nце &nbsp;відчуття &nbsp;відчуження &nbsp;і &nbsp;змори, &nbsp;—<br>\nя &nbsp;на &nbsp;дорозі &nbsp;віру &nbsp;загубив &nbsp;:<br>\n<br>\nя &nbsp;на &nbsp;дорозі &nbsp;... &nbsp;бо &nbsp;скрипіли &nbsp;в’язи<br>\nриштовань &nbsp;світу &nbsp;і &nbsp;його &nbsp;будов,<br>\nтріщали &nbsp;суглоби &nbsp;меридіянів,<br>\nтрухлявіли &nbsp;підвалини &nbsp;основ;<br>\n<br>\nбо &nbsp;лоєм &nbsp;гусла &nbsp;людяність &nbsp;в &nbsp;людині<br>\nі &nbsp;капала &nbsp;в &nbsp;закіпчені &nbsp;горшки,<br>\nбо &nbsp;гнівом &nbsp;каганець &nbsp;кіптів &nbsp;в &nbsp;долині<br>\nі &nbsp;сажею &nbsp;вкривав &nbsp;думки;<br>\n<br>\nбо &nbsp;тесані &nbsp;роки &nbsp;зійшлися &nbsp;клином,<br>\nзаплямив &nbsp;землю &nbsp;сказ<br>\nжорстокости &nbsp;людини &nbsp;до &nbsp;людини,<br>\nворожости &nbsp;вселенної &nbsp;до &nbsp;нас,<br>\n<br>\nщо &nbsp;дихала &nbsp;мовчанкою &nbsp;і &nbsp;ликом<br>\nбайдужости. &nbsp;Я &nbsp;віру &nbsp;загубив &nbsp;...<br>\nБо &nbsp;джерело &nbsp;всевишнє &nbsp;і &nbsp;велике,<br>\nприбіжище &nbsp;для &nbsp;спраглих &nbsp;і &nbsp;приплив &nbsp;—<br>\n<br>\nбуло &nbsp;рожевим &nbsp;,витвором &nbsp;уяви,<br>\nчарівною &nbsp;легендою &nbsp;людей,<br>\nбо &nbsp;як &nbsp;тоді &nbsp;збагнути &nbsp;зло &nbsp;лукаве,<br>\nбо &nbsp;як &nbsp;прийняти &nbsp;смерть &nbsp;дітей &nbsp;?<br>\n<br>\n48. &nbsp;<br>\n<br>\nВід &nbsp;слів &nbsp;зажури &nbsp;заживали &nbsp;мури,<br>\nставали &nbsp;з-під &nbsp;землі &nbsp;доми,<br>\nголодні &nbsp;села &nbsp;обростали &nbsp;в &nbsp;зелень,<br>\nі &nbsp;хлипало &nbsp;з &nbsp;весни.<br>\n<br>\nПрозорі &nbsp;сльози &nbsp;падали &nbsp;в &nbsp;чорнозем<br>\nі &nbsp;кільчились &nbsp;в &nbsp;жита.<br>\nСонця &nbsp;з &nbsp;рум’янком &nbsp;— &nbsp;разові &nbsp;буханки &nbsp;—<br>\nлягали &nbsp;на &nbsp;столах.<br>\n<br>\n49. &nbsp;<br>\n<br>\nМи, &nbsp;кажеш, &nbsp;з &nbsp;волею &nbsp;приймали<br>\nсвобідно &nbsp;брати &nbsp;від &nbsp;добра &nbsp;і &nbsp;зла,<br>\nщо &nbsp;ми &nbsp;самі &nbsp;дітей &nbsp;своїх &nbsp;вбивали,<br>\nхоч &nbsp;заповідь &nbsp;Його &nbsp;— &nbsp;не &nbsp;убивай &nbsp;!<br>\n<br>\nМи, &nbsp;кажеш, &nbsp;відмовляємося &nbsp;брати<br>\nтягар &nbsp;провини &nbsp;і &nbsp;гріха,<br>\nзсуваючи &nbsp;вину &nbsp;на &nbsp;Бога,<br>\nхоч &nbsp;таїна &nbsp;Його &nbsp;глуха.<br>\n<br>\n50. &nbsp;<br>\n<br>\nЯкщо &nbsp;цей &nbsp;світ &nbsp;не &nbsp;стався &nbsp;випадково,<br>\nякщо &nbsp;не &nbsp;різали &nbsp;орбіт<br>\nвсевишні &nbsp;вибухи &nbsp;і &nbsp;катаклізми<br>\nкрізь &nbsp;ями &nbsp;простору &nbsp;і &nbsp;ями &nbsp;літ,<br>\n<br>\nТо &nbsp;Він, &nbsp;учителю, &nbsp;творив &nbsp;недосконало &nbsp;!<br>\nТо &nbsp;Він &nbsp;провиною &nbsp;зганьбив &nbsp;своє &nbsp;чоло,<br>\nстворивши &nbsp;смерть, &nbsp;створивши &nbsp;болі,<br>\nжорстокості &nbsp;і &nbsp;зло.<br>\n<br>\n51. &nbsp;<br>\n<br>\nХитка, &nbsp;учителю, &nbsp;ця &nbsp;наша &nbsp;кладка &nbsp;згоди,<br>\nя &nbsp;схильний &nbsp;взяти &nbsp;тільки &nbsp;пів &nbsp;вини,<br>\nбо &nbsp;хоч &nbsp;ми &nbsp;маємо &nbsp;і &nbsp;вибір &nbsp;і &nbsp;свободу,<br>\nто &nbsp;Він &nbsp;в &nbsp;первопочатку &nbsp;зло &nbsp;творив.<br>\n<br>\nЯкщо &nbsp;ж &nbsp;не &nbsp;кільчилось &nbsp;буття &nbsp;в &nbsp;первопричині,<br>\nякщо &nbsp;його &nbsp;родила &nbsp;темрява &nbsp;і &nbsp;мла &nbsp;—<br>\nтоді &nbsp;лиш &nbsp;осамітнена &nbsp;людина<br>\nнесе &nbsp;сама &nbsp;тягар &nbsp;добра &nbsp;і &nbsp;зла.\n\n\n<br><br>\n"
}