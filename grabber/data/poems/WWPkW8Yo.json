{
  "author": "wQJmopux",
  "id": "WWPkW8Yo",
  "title": "А ВСЕ БУЛО... НІКОЛИ",
  "link": "metrs_poem.php?poem=5343",
  "html": "\n<h4></h4>\n\n<a href=\"/metrs.php?id=53&amp;type=tvorch\" class=\"redhr1\">Творчість</a> |\n<a href=\"/metrs.php?id=53&amp;type=biogr\" class=\"redhr1\">Біографія</a> |\n<a href=\"/metrs.php?id=53&amp;type=critiques\" class=\"redhr1\">Критика</a>\n\n<h4>А ВСЕ БУЛО... НІКОЛИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЗа &nbsp;життя &nbsp;матерів<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;златоусти-поети<br>\nвряди-годи &nbsp;навідують &nbsp;домівку,<br>\nі &nbsp;то &nbsp;на &nbsp;хвильку:<br>\n\"Та &nbsp;скоріше, &nbsp;мамо!<br>\nНема &nbsp;ж &nbsp;коли: &nbsp;машина &nbsp;вже &nbsp;під &nbsp;ворітьми\".<br>\n<br>\nМати, &nbsp;за &nbsp;порогом &nbsp;тицяючи &nbsp;сидора,<br>\nпобивається: &nbsp;\"Ти &nbsp;ж &nbsp;хоч &nbsp;скажи,<br>\nяк &nbsp;там &nbsp;мій &nbsp;онучок?.. &nbsp;Я &nbsp;ж &nbsp;його &nbsp;ще &nbsp;й &nbsp;не &nbsp;бачила...\"<br>\nНе &nbsp;озираючись, &nbsp;відмахується:<br>\n\"Потім, &nbsp;мамо. &nbsp;Ну &nbsp;ви &nbsp;ж &nbsp;бачите: &nbsp;ніколи\".<br>\n<br>\n...Погнали &nbsp;на &nbsp;Київ.<br>\n<br>\nКоли &nbsp;ж &nbsp;ударить &nbsp;телеграма<br>\nі &nbsp;скрикнуть &nbsp;поминальні &nbsp;дзвони,<br>\nна &nbsp;грудях &nbsp;рвуть &nbsp;сорочку:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;\"Мамо!!!<br>\nТа &nbsp;ми &nbsp;й &nbsp;не &nbsp;нараділись &nbsp;вами...<br>\nТа &nbsp;ми &nbsp;підклали &nbsp;б &nbsp;вам &nbsp;долоні<br>\nЧого &nbsp;ж &nbsp;ви &nbsp;рано &nbsp;так... &nbsp;ой, &nbsp;мамо!\"<br>\n<br>\nІ &nbsp;невістка &nbsp;в &nbsp;жалобній &nbsp;хустині,<br>\nякось &nbsp;так... &nbsp;модно &nbsp;пов'язаній,<br>\nтягне &nbsp;за &nbsp;руку &nbsp;півпарубка<br>\nкрізь &nbsp;поховальне &nbsp;велелюддя,<br>\nшепочучи &nbsp;з &nbsp;притиском &nbsp;- &nbsp;до &nbsp;сичання:<br>\n\"Та &nbsp;йди &nbsp;вже &nbsp;- &nbsp;люди &nbsp;ж &nbsp;дивляться!\"<br>\nА &nbsp;на &nbsp;увесь &nbsp;загал &nbsp;- &nbsp;розпачливо:<br>\n\"Синочку!!! &nbsp;Оце &nbsp;ж &nbsp;твоя... &nbsp;бабуся...\" &nbsp;- &nbsp;<br>\nі &nbsp;розмазує &nbsp;по &nbsp;щоках &nbsp;фарбу.<br>\n<br>\nІ &nbsp;онука &nbsp;вперше &nbsp;у &nbsp;своєму &nbsp;житті<br>\nзнайомиться &nbsp;з &nbsp;рідною &nbsp;бабою,<br>\nщо &nbsp;вже &nbsp;склала &nbsp;руки... &nbsp;в &nbsp;домовині.<br>\n<br>\nПо &nbsp;тому &nbsp;поети &nbsp;налягають &nbsp;на &nbsp;вірші<br>\n(і &nbsp;я &nbsp;серед &nbsp;них, &nbsp;грішний).<br>\nЗаламують &nbsp;руки &nbsp;в &nbsp;піснях &nbsp;і &nbsp;циклах.<br>\nПосипають &nbsp;чуприни &nbsp;та &nbsp;лисини &nbsp;попелом,<br>\nаж &nbsp;він &nbsp;заліта &nbsp;у &nbsp;поеми &nbsp;зопалу.<br>\nРими &nbsp;з &nbsp;роками &nbsp;стають &nbsp;обвиклі,<br>\nзлинялі &nbsp;якісь &nbsp;і &nbsp;немов &nbsp;оскоплені.<br>\n<br>\nЩо &nbsp;рідшають &nbsp;чуприни &nbsp;поетів,<br>\nто &nbsp;густішає &nbsp;трава &nbsp;забуття<br>\nна &nbsp;стежках &nbsp;до &nbsp;могил &nbsp;матерів.<br>\nЖовкнуть &nbsp;вірші, &nbsp;як &nbsp;списані &nbsp;асигнації,<br>\nкотрими &nbsp;силкуються &nbsp;одкупитись &nbsp;<br>\nу &nbsp;матерів<br>\nза &nbsp;подароване &nbsp;в &nbsp;муках &nbsp;Життя.<br>\n<br>\nГосподи!<br>\nВи &nbsp;хоч &nbsp;усвідомлюєте &nbsp;це &nbsp;блюзнірство:<br>\nплатити &nbsp;за &nbsp;власне &nbsp;життя<br>\nсписаними &nbsp;асигнаціями?!<br>\n<br>\nА &nbsp;літа &nbsp;пливуть &nbsp;не &nbsp;вертаючись...<br>\n<br>\nЗдоровило &nbsp;- &nbsp;колишній &nbsp;бабин &nbsp;онучок &nbsp;- &nbsp;<br>\n\"обробляє\" &nbsp;на &nbsp;батьковій &nbsp;канапі<br>\nкорпус &nbsp;чергової &nbsp;любаски...<br>\n<br>\nУ &nbsp;сусідній &nbsp;занедбаній &nbsp;кімнаті,<br>\nу &nbsp;давно &nbsp;несвіжій &nbsp;постелі<br>\nповільно &nbsp;згасає &nbsp;батько &nbsp;- &nbsp;колишній &nbsp;поет.<br>\nЛедве &nbsp;розтулюючи &nbsp;пересохлі &nbsp;уста,<br>\nвже &nbsp;другий &nbsp;день &nbsp;беззубо &nbsp;хрипить:<br>\n- &nbsp;Сину... &nbsp;води...<br>\n- &nbsp;Та &nbsp;почекай &nbsp;там... &nbsp;От &nbsp;уже &nbsp;ж &nbsp;в'їдливий!<br>\nЧи &nbsp;не &nbsp;бачиш: &nbsp;нема &nbsp;ж &nbsp;коли, &nbsp;-<br>\nгуде &nbsp;у &nbsp;відповідь.<br>\n- &nbsp;Сину-у... &nbsp;- &nbsp;це &nbsp;вже &nbsp;востаннє.<br>\nТиша.<br>\n<br>\nТільки &nbsp;десь &nbsp;далеко-далеко,<br>\nна &nbsp;сільському &nbsp;цвинтарі,<br>\nворухнулася &nbsp;забута &nbsp;могила<br>\nі &nbsp;опала.<br>\n<br>\nТа &nbsp;ще &nbsp;над &nbsp;нею &nbsp;осика<br>\nзатремтіла, &nbsp;зашелестіла &nbsp;осінньо.<br>\nІ &nbsp;в &nbsp;тому &nbsp;шелесті &nbsp;причулося:<br>\n\"Сину-у...\"<br>\nІ &nbsp;витихло.<br>\nАмінь.\n\n\n<br><br>\n"
}