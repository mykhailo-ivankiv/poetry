{
  "author": "kA6Kv9T8J",
  "id": "zyVFFBQo",
  "title": "ЖАБОМИШОДРАКІВКА, З ГРЕЧЕСЬКОГО ЛИЦЯ НА КОЗАЦЬКИЙ ВИВОРОТ НА ШВИДКУ НИТКУ ПЕРЕШТОПАНА",
  "link": "metrs_poem.php?poem=17979",
  "html": "\n<h4></h4>\n\n<a href=\"/metrs.php?id=333&amp;type=tvorch\" class=\"redhr1\">Творчість</a> |\n<a href=\"/metrs.php?id=333&amp;type=biogr\" class=\"redhr1\">Біографія</a> |\n<a href=\"/metrs.php?id=333&amp;type=critiques\" class=\"redhr1\">Критика</a>\n\n<h4>ЖАБОМИШОДРАКІВКА, З ГРЕЧЕСЬКОГО ЛИЦЯ НА КОЗАЦЬКИЙ ВИВОРОТ НА ШВИДКУ НИТКУ ПЕРЕШТОПАНА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n001] &nbsp;Розпочинаючи, &nbsp;спершу &nbsp;я &nbsp;Муз &nbsp;хоровод &nbsp;з &nbsp;Гелікону<br>\n<br>\n002] &nbsp;Серце &nbsp;моє &nbsp;на &nbsp;пісню &nbsp;натхненну &nbsp;прошу &nbsp;запалити &nbsp;-<br>\n<br>\n003] &nbsp;Я &nbsp;її &nbsp;ось &nbsp;на &nbsp;колінах &nbsp;творю &nbsp;на &nbsp;табличках &nbsp;писальних &nbsp;-<br>\n<br>\n004] &nbsp;Про &nbsp;колотнечу &nbsp;страшну, &nbsp;війнодишного &nbsp;справу &nbsp;Арея.<br>\n<br>\n005] &nbsp;Будьте &nbsp;ласкаві &nbsp;прихильно &nbsp;до &nbsp;вух &nbsp;донести &nbsp;усім &nbsp;смертним,<br>\n<br>\n006] &nbsp;Як-то &nbsp;відзначились &nbsp;миші, &nbsp;на &nbsp;жаб &nbsp;пішовши &nbsp;війною,<br>\n<br>\n007] &nbsp;Подвиги &nbsp;як &nbsp;повторяли &nbsp;мужів &nbsp;земнородних &nbsp;Гігантів.<br>\n<br>\n008] &nbsp;Справа, &nbsp;як &nbsp;слухать &nbsp;чуток, &nbsp;такий &nbsp;ніби &nbsp;мала &nbsp;початок.<br>\n<br>\n009] &nbsp;Спрагле &nbsp;колись &nbsp;мишенятко, &nbsp;від &nbsp;кігтів &nbsp;кота &nbsp;врятувавшись,-<br>\n<br>\n010] &nbsp;Біля &nbsp;озерця &nbsp;було &nbsp;це &nbsp;-губами &nbsp;до &nbsp;нього &nbsp;припало,<br>\n<br>\n011] &nbsp;Воду &nbsp;смакуючи &nbsp;гожу. &nbsp;Його-то &nbsp;побачила &nbsp;зараз<br>\n<br>\n012] &nbsp;Жаба &nbsp;з &nbsp;озерця &nbsp;криклива &nbsp;й &nbsp;таку &nbsp;зняла &nbsp;вона &nbsp;мову:<br>\n<br>\n013] &nbsp;- &nbsp;Гостю, &nbsp;ти &nbsp;хто &nbsp;такий &nbsp;будеш? &nbsp;Відкіль &nbsp;ти &nbsp;прибув? &nbsp;Хто &nbsp;твій &nbsp;батько?<br>\n<br>\n014] &nbsp;Щиру &nbsp;кажи &nbsp;лише &nbsp;правду, &nbsp;брехню-бо &nbsp;я &nbsp;вмить &nbsp;розпізнаю.<br>\n<br>\n015] &nbsp;Визнаю &nbsp;ж &nbsp;приязні &nbsp;гідним &nbsp;- &nbsp;тебе &nbsp;запрошу &nbsp;до &nbsp;господи,<br>\n<br>\n016] &nbsp;Ще &nbsp;й &nbsp;подарунків &nbsp;коштовних &nbsp;тобі &nbsp;надаю &nbsp;багатенько:<br>\n<br>\n017] &nbsp;Цар &nbsp;я &nbsp;Надуйгуба, &nbsp;власне, &nbsp;котрий &nbsp;у &nbsp;цьому &nbsp;ставочку<br>\n<br>\n018] &nbsp;Шаною &nbsp;жаб &nbsp;користає &nbsp;як &nbsp;їх &nbsp;володар &nbsp;повсякчасний.<br>\n<br>\n019] &nbsp;Батько &nbsp;Багній &nbsp;породив &nbsp;мене &nbsp;від &nbsp;Водоплави-царівни,<br>\n<br>\n020] &nbsp;З &nbsp;нею &nbsp;в &nbsp;коханні &nbsp;з'єднавшись &nbsp;на &nbsp;кручах &nbsp;ріки &nbsp;Ерідану.<br>\n<br>\n021] &nbsp;Дуже &nbsp;ти &nbsp;гарний &nbsp;і &nbsp;доблесний, &nbsp;бачу, &nbsp;значний &nbsp;серед &nbsp;інших;<br>\n<br>\n022] &nbsp;Мабуть, &nbsp;ти &nbsp;вождь &nbsp;берлоносний &nbsp;і &nbsp;в &nbsp;битвах &nbsp;завзятий &nbsp;вояка<br>\n<br>\n023] &nbsp;Будеш, &nbsp;напевно. &nbsp;Та &nbsp;ну-бо, &nbsp;скоріше &nbsp;про &nbsp;рід &nbsp;свій &nbsp;розказуй.<br>\n<br>\n024] &nbsp;Тож &nbsp;Крихтохап &nbsp;після &nbsp;нього &nbsp;у &nbsp;відповідь &nbsp;зараз &nbsp;озвався: &nbsp;-<br>\n<br>\n025] &nbsp;Що &nbsp;ж &nbsp;ти &nbsp;про &nbsp;рід &nbsp;мій &nbsp;розпитуєш, &nbsp;друже? &nbsp;Усі &nbsp;його &nbsp;знають &nbsp;-<br>\n<br>\n026] &nbsp;Люди, &nbsp;богове &nbsp;і &nbsp;птаство, &nbsp;що &nbsp;ген &nbsp;у &nbsp;блакиті &nbsp;ширяє.<br>\n<br>\n027] &nbsp;Звати &nbsp;мене &nbsp;Крихтохапом, &nbsp;до &nbsp;того &nbsp;ж &nbsp;дитям &nbsp;величаюсь<br>\n<br>\n028] &nbsp;Батька &nbsp;свого &nbsp;Хлібогриза &nbsp;вельможного. &nbsp;Ну, &nbsp;а &nbsp;матуся &nbsp;-<br>\n<br>\n029] &nbsp;Це &nbsp;- &nbsp;Жорнолизка, &nbsp;відома &nbsp;дочка &nbsp;владаря &nbsp;Шинкогриза;<br>\n<br>\n030] &nbsp;В &nbsp;хаті &nbsp;мене &nbsp;породивши, &nbsp;на &nbsp;ласощах &nbsp;різних &nbsp;ростила &nbsp;-<br>\n<br>\n031] &nbsp;Фігах, &nbsp;горіхах &nbsp;та &nbsp;всяких, &nbsp;які &nbsp;тільки &nbsp;є, &nbsp;марципанах.<br>\n<br>\n032] &nbsp;Як &nbsp;же &nbsp;нам &nbsp;дружбу &nbsp;закласти? &nbsp;Природа &nbsp;ж &nbsp;моя &nbsp;таки &nbsp;інша:<br>\n<br>\n033] &nbsp;Ти &nbsp;ж &nbsp;бо &nbsp;вікуєш &nbsp;у &nbsp;водах, &nbsp;а &nbsp;я &nbsp;- &nbsp;це &nbsp;візьми &nbsp;до &nbsp;уваги &nbsp;-<br>\n<br>\n034] &nbsp;Звик &nbsp;у &nbsp;людей &nbsp;усе &nbsp;гризти. &nbsp;Від &nbsp;мене &nbsp;тобі &nbsp;не &nbsp;сховати<br>\n<br>\n035] &nbsp;Хліба &nbsp;з &nbsp;найкращого &nbsp;млива &nbsp;у &nbsp;кошику &nbsp;круглім &nbsp;нікуди,<br>\n<br>\n036] &nbsp;Ні &nbsp;пиріжечка &nbsp;смачного, &nbsp;що &nbsp;сиром &nbsp;начинений &nbsp;щедро,<br>\n<br>\n037] &nbsp;Ані &nbsp;окрайчика &nbsp;шинки, &nbsp;ні &nbsp;нутрощів, &nbsp;салом &nbsp;оброслих,<br>\n<br>\n038] &nbsp;Ані &nbsp;свіженького &nbsp;сиру &nbsp;із &nbsp;ніжносолодких &nbsp;вершечків,<br>\n<br>\n039] &nbsp;Ані &nbsp;медових &nbsp;коржів &nbsp;- &nbsp;до &nbsp;цього &nbsp;й &nbsp;безсмертні &nbsp;охочі,<br>\n<br>\n040] &nbsp;Ані &nbsp;наїдків, &nbsp;що &nbsp;їх &nbsp;для &nbsp;людей &nbsp;куховари &nbsp;готують,<br>\n<br>\n041] &nbsp;Вмільці &nbsp;як &nbsp;слід &nbsp;присмачити &nbsp;усяку &nbsp;приправами &nbsp;їжу.<br>\n<br>\n042] &nbsp;І &nbsp;лиховісного &nbsp;гуку &nbsp;війни &nbsp;не &nbsp;сахавсь &nbsp;я &nbsp;ніколи,<br>\n<br>\n043] &nbsp;А, &nbsp;навпаки, &nbsp;у &nbsp;січах &nbsp;із &nbsp;першими &nbsp;в &nbsp;лавах &nbsp;стинався.<br>\n<br>\n044] &nbsp;Я &nbsp;не &nbsp;боюся &nbsp;й &nbsp;людини, &nbsp;хай &nbsp;ростом &nbsp;вона &nbsp;величезна;<br>\n<br>\n045] &nbsp;Вибравшись &nbsp;гарно &nbsp;на &nbsp;ліжко, &nbsp;за &nbsp;пальця &nbsp;краєчок &nbsp;кусаю,<br>\n<br>\n046] &nbsp;То &nbsp;до &nbsp;п'яти &nbsp;знов &nbsp;візьмусь, &nbsp;і &nbsp;укус &nbsp;цей &nbsp;ніяк &nbsp;не &nbsp;відчутний,<br>\n<br>\n047] &nbsp;З &nbsp;милого &nbsp;сну &nbsp;він &nbsp;не &nbsp;збудить, &nbsp;хоч &nbsp;як &nbsp;я &nbsp;кусаю &nbsp;й &nbsp;кусаю.<br>\n<br>\n048] &nbsp;Трьох &nbsp;тільки &nbsp;в &nbsp;цілому &nbsp;світі &nbsp;страхаюсь &nbsp;таки &nbsp;безгранично:<br>\n<br>\n049] &nbsp;Яструба &nbsp;вкупі &nbsp;з &nbsp;котом, &nbsp;що &nbsp;горя &nbsp;не &nbsp;раз &nbsp;завдавали, &nbsp;[127]<br>\n<br>\n050] &nbsp;Та &nbsp;небезпечної &nbsp;пастки, &nbsp;де &nbsp;гибель &nbsp;підступна &nbsp;чигає.<br>\n<br>\n051] &nbsp;А &nbsp;щонайбільше &nbsp;жахаюсь &nbsp;кота, &nbsp;що &nbsp;для &nbsp;нас &nbsp;найстрашніший:<br>\n<br>\n052] &nbsp;Він, &nbsp;хоч &nbsp;і &nbsp;в &nbsp;нірку &nbsp;шмигнути, &nbsp;уперто &nbsp;над &nbsp;нею &nbsp;чатує.<br>\n<br>\n053] &nbsp;Не &nbsp;споживаю &nbsp;капусти &nbsp;я, &nbsp;ні &nbsp;гарбузів, &nbsp;ні &nbsp;редиски,<br>\n<br>\n054] &nbsp;На &nbsp;буряках &nbsp;не &nbsp;пасусь, &nbsp;не &nbsp;вживаю &nbsp;й &nbsp;селери &nbsp;тієї,-<br>\n<br>\n055] &nbsp;Це &nbsp;ж &nbsp;бо &nbsp;для &nbsp;вас &nbsp;харчування, &nbsp;які &nbsp;живете &nbsp;по &nbsp;калюжах.<br>\n<br>\n056] &nbsp;Злегка &nbsp;на &nbsp;це &nbsp;посміхнувшись, &nbsp;Надуйгуба &nbsp;тут &nbsp;обізвався: &nbsp;-<br>\n<br>\n057] &nbsp;Ти &nbsp;розбалакавсь &nbsp;занадто &nbsp;про &nbsp;черево, &nbsp;гостю; &nbsp;і &nbsp;в &nbsp;нас &nbsp;б<br>\n<br>\n058] &nbsp;Змога &nbsp;дивин &nbsp;достобіса &nbsp;в &nbsp;воді &nbsp;й &nbsp;на &nbsp;землі &nbsp;оглядати,<br>\n<br>\n059] &nbsp;Бо &nbsp;земноводний &nbsp;дав &nbsp;спосіб &nbsp;життя &nbsp;усім &nbsp;жабам &nbsp;Кроніон &nbsp;-<br>\n<br>\n060] &nbsp;В &nbsp;двох &nbsp;пробувати &nbsp;стихіях, &nbsp;у &nbsp;житлах &nbsp;цілком &nbsp;супротивних &nbsp;-<br>\n<br>\n061] &nbsp;По &nbsp;суходолу &nbsp;стрибати &nbsp;і &nbsp;в &nbsp;воду, &nbsp;пірнувши, &nbsp;ховатись.<br>\n<br>\n062] &nbsp;Впевнитись &nbsp;хочеш &nbsp;у &nbsp;цьому &nbsp;- &nbsp;легенька &nbsp;цілком &nbsp;буде &nbsp;справа:<br>\n<br>\n063] &nbsp;Сядь-но &nbsp;мені &nbsp;лиш &nbsp;на &nbsp;спину, &nbsp;тримайся &nbsp;гаразд &nbsp;і &nbsp;не &nbsp;зсунься,<br>\n<br>\n064] &nbsp;Та &nbsp;й &nbsp;завітаєш &nbsp;на &nbsp;радість &nbsp;собі &nbsp;до &nbsp;моєї &nbsp;домівки.<br>\n<br>\n065] &nbsp;Мовив &nbsp;і &nbsp;плечі &nbsp;підставив &nbsp;- &nbsp;брикнув &nbsp;той &nbsp;цієї &nbsp;ж &nbsp;хвилини<br>\n<br>\n066] &nbsp;Й &nbsp;ніжної &nbsp;шиї &nbsp;вхопився, &nbsp;на &nbsp;неї &nbsp;проворно &nbsp;стрибнувши.<br>\n<br>\n067] &nbsp;Спершу &nbsp;радів &nbsp;незвичайно, &nbsp;бо &nbsp;поблизьки &nbsp;захистки &nbsp;бачив,<br>\n<br>\n068] &nbsp;І &nbsp;любувався &nbsp;плавбою. &nbsp;Але &nbsp;після &nbsp;того, &nbsp;як &nbsp;хвилі<br>\n<br>\n069] &nbsp;Сині &nbsp;його &nbsp;сполоснули, &nbsp;дрібними &nbsp;заплакав &nbsp;сльозами<br>\n<br>\n070] &nbsp;Й &nbsp;хвостика &nbsp;в &nbsp;воду &nbsp;він &nbsp;виструнчив, &nbsp;наче &nbsp;стернуючи &nbsp;справді.<br>\n<br>\n071] &nbsp;Ревно &nbsp;богам &nbsp;він &nbsp;молився, &nbsp;аби &nbsp;лиш &nbsp;до &nbsp;суші &nbsp;дістатись,<br>\n<br>\n072] &nbsp;В &nbsp;дурості &nbsp;каявся &nbsp;зайвій, &nbsp;і &nbsp;рвав &nbsp;на &nbsp;собі &nbsp;він &nbsp;чуприну,<br>\n<br>\n073] &nbsp;Руки &nbsp;ламав &nbsp;у &nbsp;відчаї; &nbsp;стривожене &nbsp;серденько &nbsp;в &nbsp;грудях<br>\n<br>\n074] &nbsp;Тіпалось &nbsp;несамовито. &nbsp;На &nbsp;землю &nbsp;бажавши &nbsp;вернутись,<br>\n<br>\n075] &nbsp;Він &nbsp;мимоволі &nbsp;зайойкав &nbsp;і, &nbsp;пойнятий &nbsp;жахом &nbsp;холодним,<br>\n<br>\n076] &nbsp;Зрештою &nbsp;мовив-таки, &nbsp;одним &nbsp;усе &nbsp;духом &nbsp;сказавши:<br>\n<br>\n077] &nbsp;- &nbsp;Чи &nbsp;провіз &nbsp;так &nbsp;на &nbsp;спині &nbsp;вантаж &nbsp;препалкої &nbsp;любові<br>\n<br>\n078] &nbsp;Бик, &nbsp;що &nbsp;з &nbsp;Європою &nbsp;мчався &nbsp;по &nbsp;хвилях &nbsp;до &nbsp;острова &nbsp;Кріту,<br>\n<br>\n079] &nbsp;Як &nbsp;понесла &nbsp;мене, &nbsp;мишу, &nbsp;на &nbsp;спині &nbsp;до &nbsp;хати &nbsp;своєї<br>\n<br>\n080] &nbsp;Жаба &nbsp;на &nbsp;гладі &nbsp;прозорій, &nbsp;строкатим &nbsp;розкинувшись &nbsp;тілом!<br>\n<br>\n081] &nbsp;Вуж-водяник &nbsp;де &nbsp;не &nbsp;взявся &nbsp;- &nbsp;страхіття &nbsp;однаково &nbsp;грізне<br>\n<br>\n082] &nbsp;Для &nbsp;обидвох: &nbsp;над &nbsp;водою &nbsp;він &nbsp;високо &nbsp;випрямив &nbsp;шию.<br>\n<br>\n083] &nbsp;Тільки &nbsp;Надуйгуба &nbsp;вздрів &nbsp;це &nbsp;- &nbsp;і &nbsp;шаснув &nbsp;у &nbsp;воду &nbsp;байдужий,<br>\n<br>\n084] &nbsp;Що &nbsp;на &nbsp;загин &nbsp;неминучий &nbsp;покинув &nbsp;супутника &nbsp;в &nbsp;скруті:<br>\n<br>\n085] &nbsp;Булькнув &nbsp;на &nbsp;дно &nbsp;у &nbsp;ставочок &nbsp;і &nbsp;втік &nbsp;він &nbsp;від &nbsp;чорної &nbsp;смерті,<br>\n<br>\n086] &nbsp;Скинута &nbsp;ж &nbsp;миша &nbsp;зненацька &nbsp;горілиць &nbsp;упала &nbsp;у &nbsp;воду<br>\n<br>\n087] &nbsp;І, &nbsp;потопаючи &nbsp;в &nbsp;хвилях, &nbsp;лиш &nbsp;порскала &nbsp;й &nbsp;борсалась &nbsp;вельми.<br>\n<br>\n088] &nbsp;Часто &nbsp;пірнала &nbsp;під &nbsp;воду, &nbsp;частенько &nbsp;ізнов &nbsp;виринала,<br>\n<br>\n089] &nbsp;Б'ючи &nbsp;лапками, &nbsp;та &nbsp;згуби &nbsp;минути &nbsp;було &nbsp;не &nbsp;під &nbsp;силу:<br>\n<br>\n090] &nbsp;Змочена &nbsp;шерсть, &nbsp;обважнівши, &nbsp;тягла &nbsp;її &nbsp;вспід &nbsp;нездоланно.<br>\n<br>\n091] &nbsp;Тонучи &nbsp;в &nbsp;хвилях, &nbsp;такі &nbsp;ще &nbsp;востаннє &nbsp;слова &nbsp;пропищала:<br>\n<br>\n092] &nbsp;- &nbsp;Ні, &nbsp;від &nbsp;богів &nbsp;не &nbsp;сховаєш, &nbsp;Надуйгубо, &nbsp;зла, &nbsp;що &nbsp;накоїв.<br>\n<br>\n093] &nbsp;Скинувши &nbsp;в &nbsp;став &nbsp;мене &nbsp;з &nbsp;себе, &nbsp;неначе &nbsp;з &nbsp;високої &nbsp;скелі.<br>\n<br>\n094] &nbsp;Ти &nbsp;б &nbsp;мене &nbsp;не &nbsp;перевершив, &nbsp;негіднику &nbsp;підлий, &nbsp;на &nbsp;суші &nbsp;-<br>\n<br>\n095] &nbsp;У &nbsp;всезмаганні, &nbsp;борні &nbsp;й &nbsp;перегонах, &nbsp;але &nbsp;ти &nbsp;навмисне<br>\n<br>\n096] &nbsp;У &nbsp;глибочінь &nbsp;мене &nbsp;вергнув; &nbsp;та &nbsp;бог &nbsp;справедливий &nbsp;те &nbsp;бачить:<br>\n<br>\n097] &nbsp;Мишаче &nbsp;військо &nbsp;помститься &nbsp;за &nbsp;це &nbsp;на &nbsp;тобі, &nbsp;неодмінно.<br>\n<br>\n098] &nbsp;Мовивши &nbsp;так, &nbsp;захлинувся. &nbsp;Одначе &nbsp;якраз &nbsp;зауважив<br>\n<br>\n099] &nbsp;Це &nbsp;Блюдолиз, &nbsp;що &nbsp;саме &nbsp;сидів &nbsp;тут &nbsp;на &nbsp;березі &nbsp;тихім &nbsp;[128]<br>\n<br>\n100] &nbsp;І &nbsp;для &nbsp;мишей &nbsp;він &nbsp;найпершим &nbsp;став &nbsp;вісником &nbsp;смерті &nbsp;лихої.<br>\n<br>\n101] &nbsp;Пискнувши &nbsp;несамовито, &nbsp;порвавсь &nbsp;він &nbsp;мишей &nbsp;сповістити.<br>\n<br>\n102] &nbsp;Ті &nbsp;ж, &nbsp;як &nbsp;про &nbsp;лихо &nbsp;дізнались, &nbsp;страшенна &nbsp;їх &nbsp;лють &nbsp;охопила. &nbsp;<br>\n<br>\n103-249] &nbsp;Щоб &nbsp;помститись &nbsp;за &nbsp;смерть &nbsp;Крихтохапа, &nbsp;миші &nbsp;оголошують &nbsp;жабам &nbsp;війну. &nbsp;Починається &nbsp;битва, &nbsp;і &nbsp;миші &nbsp;беруть &nbsp;гору.<br>\n<br>\n250] &nbsp;Як &nbsp;Хлібогриз &nbsp;розтрощив &nbsp;Надуйгубі &nbsp;списом &nbsp;голінку,<br>\n<br>\n251] &nbsp;Той &nbsp;з &nbsp;бойовища &nbsp;подавсь, &nbsp;кульгаючи &nbsp;в &nbsp;муці &nbsp;нестерпній,<br>\n<br>\n252] &nbsp;І &nbsp;до &nbsp;канави &nbsp;метнувся, &nbsp;щоб &nbsp;наглої &nbsp;смерті &nbsp;уникнуть;<br>\n<br>\n253] &nbsp;Та &nbsp;ще &nbsp;не &nbsp;раз &nbsp;виринав &nbsp;він, &nbsp;нестерпної &nbsp;сповнений &nbsp;муки.<br>\n<br>\n254] &nbsp;Як &nbsp;Цибуляк &nbsp;запримітив, &nbsp;що &nbsp;цар &nbsp;напівмертвий &nbsp;звалився,<br>\n<br>\n255] &nbsp;Врізавсь &nbsp;до &nbsp;першої &nbsp;лави &nbsp;і &nbsp;гострим &nbsp;кольнув &nbsp;очеретом &nbsp;-<br>\n<br>\n256] &nbsp;Та &nbsp;ба, &nbsp;щита &nbsp;не &nbsp;пробив &nbsp;він: &nbsp;зав'яз &nbsp;його &nbsp;списа &nbsp;лиш &nbsp;кінчик.<br>\n<br>\n257] &nbsp;Стукнув &nbsp;його &nbsp;ж &nbsp;по &nbsp;шоломі &nbsp;міцнім &nbsp;і &nbsp;в &nbsp;горнятко &nbsp;завбільшки<br>\n<br>\n258] &nbsp;Лопухоїд &nbsp;божественний &nbsp;- &nbsp;Арея &nbsp;точнісінький &nbsp;образ,-<br>\n<br>\n259] &nbsp;Що &nbsp;задиракою &nbsp;тиснув &nbsp;на &nbsp;жаб &nbsp;сам &nbsp;один &nbsp;проти &nbsp;юрми;<br>\n<br>\n260] &nbsp;Тож &nbsp;і &nbsp;до &nbsp;нього &nbsp;шатнувся, &nbsp;та &nbsp;він &nbsp;як &nbsp;поглянув, &nbsp;не &nbsp;встояв<br>\n<br>\n261] &nbsp;Перед &nbsp;силенним &nbsp;вояцтвом &nbsp;- &nbsp;пірнув &nbsp;у &nbsp;безодню &nbsp;ставочка.<br>\n<br>\n262] &nbsp;Був &nbsp;у &nbsp;мишей &nbsp;один &nbsp;хлопець, &nbsp;значний &nbsp;парубчак &nbsp;серед &nbsp;інших,<br>\n<br>\n263] &nbsp;Майстер &nbsp;боїв &nbsp;рукопашних, &nbsp;улюблений &nbsp;син &nbsp;Хлібомисла;<br>\n<br>\n264] &nbsp;Звавсь &nbsp;Скибокрад-верховода, &nbsp;наслідувач &nbsp;бога &nbsp;Арея,<br>\n<br>\n265] &nbsp;Що &nbsp;між &nbsp;мишей &nbsp;виділявся, &nbsp;один &nbsp;борючись &nbsp;проти &nbsp;юрми.<br>\n<br>\n266] &nbsp;Саме &nbsp;стояв &nbsp;він &nbsp;і &nbsp;чванивсь, &nbsp;що &nbsp;тут-таки, &nbsp;біля &nbsp;ставочка,<br>\n<br>\n267] &nbsp;Вигубить &nbsp;сам, &nbsp;без &nbsp;нікого, &nbsp;поріддя &nbsp;ропух &nbsp;невгамовних.<br>\n<br>\n268] &nbsp;І, &nbsp;шкаралупу &nbsp;горіха &nbsp;розбивши &nbsp;на &nbsp;дві &nbsp;половинки,<br>\n<br>\n269] &nbsp;Припасував &nbsp;до &nbsp;плечей &nbsp;їх &nbsp;для &nbsp;захисту &nbsp;рук &nbsp;від &nbsp;ударів.<br>\n<br>\n270] &nbsp;Хвастощі, &nbsp;може, &nbsp;й &nbsp;здійснив &nbsp;би &nbsp;він, &nbsp;бувши &nbsp;добрячий &nbsp;моцака,-<br>\n<br>\n271] &nbsp;Жаби, &nbsp;однак, &nbsp;налякавшись, &nbsp;усі &nbsp;до &nbsp;ставка &nbsp;відступили.<br>\n<br>\n272] &nbsp;Стежив &nbsp;за &nbsp;боєм, &nbsp;звичайно, &nbsp;людей &nbsp;та &nbsp;богів &nbsp;усіх &nbsp;батько,<br>\n<br>\n273] &nbsp;Й &nbsp;шкода &nbsp;Кроніону &nbsp;стало &nbsp;тих &nbsp;жаб, &nbsp;що &nbsp;оце &nbsp;пропадали.<br>\n<br>\n274] &nbsp;Тож &nbsp;головою &nbsp;хитнувши, &nbsp;таке &nbsp;він &nbsp;почав &nbsp;говорити:<br>\n<br>\n275] &nbsp;- &nbsp;Диво &nbsp;ж &nbsp;бо, &nbsp;леле, &nbsp;ой &nbsp;диво &nbsp;очима &nbsp;я &nbsp;бачу &nbsp;своїми.<br>\n<br>\n276] &nbsp;Сильно-таки &nbsp;непокоїть &nbsp;мене &nbsp;Скибокрад, &nbsp;що &nbsp;в &nbsp;ставочку<br>\n<br>\n277] &nbsp;Вибити &nbsp;жаб &nbsp;нахваляється. &nbsp;Тим-то &nbsp;поспішно &nbsp;Палладу<br>\n<br>\n278] &nbsp;І &nbsp;війнодишного &nbsp;разом &nbsp;із &nbsp;нею &nbsp;пошлімо &nbsp;Арея,<br>\n<br>\n279] &nbsp;Щоб &nbsp;його &nbsp;в &nbsp;бій &nbsp;не &nbsp;пустили, &nbsp;дарма &nbsp;що &nbsp;такий &nbsp;він &nbsp;силенний.<br>\n<br>\n280] &nbsp;Так &nbsp;от &nbsp;промовив &nbsp;Кротон, &nbsp;а &nbsp;Гера &nbsp;йому &nbsp;відказала:<br>\n<br>\n281] &nbsp;- &nbsp;Тут &nbsp;ні &nbsp;Афіні, &nbsp;Кроніде, &nbsp;ні &nbsp;навіть &nbsp;потузі &nbsp;Арея<br>\n<br>\n282] &nbsp;Не &nbsp;відвернути &nbsp;від &nbsp;жаб &nbsp;цих &nbsp;над &nbsp;ними &nbsp;навислої &nbsp;згуби.<br>\n<br>\n283] &nbsp;На &nbsp;порятунок &nbsp;ходімо &nbsp;усі. &nbsp;Та &nbsp;в &nbsp;рух &nbsp;свою &nbsp;зброю<br>\n<br>\n284] &nbsp;Міг &nbsp;би &nbsp;ти &nbsp;кинуть &nbsp;- &nbsp;лиш &nbsp;так &nbsp;ми &nbsp;знешкодимо &nbsp;зуха &nbsp;такого &nbsp;-<br>\n<br>\n285] &nbsp;Нею &nbsp;Титанів &nbsp;скарав &nbsp;ти, &nbsp;сміливих &nbsp;і &nbsp;дуже &nbsp;завзятих,<br>\n<br>\n286] &nbsp;І &nbsp;погубив &nbsp;Капанея &nbsp;могутнього, &nbsp;як &nbsp;і &nbsp;чудного<br>\n<br>\n287] &nbsp;Занапастив &nbsp;Енкелада &nbsp;та &nbsp;плем'я &nbsp;Гігантів &nbsp;дикунське.<br>\n<br>\n288] &nbsp;Так &nbsp;говорила. &nbsp;Кроніон &nbsp;жбурнув &nbsp;тоді &nbsp;громом &nbsp;огненним:<br>\n<br>\n289] &nbsp;Загрюкотіло &nbsp;найперше &nbsp;й &nbsp;труснуло &nbsp;високим &nbsp;Олімпом.<br>\n<br>\n290] &nbsp;Вслід &nbsp;за &nbsp;цим &nbsp;блискавка &nbsp;ясна, &nbsp;пронизлива &nbsp;Зевсова &nbsp;зброя,<br>\n<br>\n291] &nbsp;Звивисто &nbsp;в &nbsp;небі &nbsp;мигнула, &nbsp;з &nbsp;руки &nbsp;владаря &nbsp;полетівши.<br>\n<br>\n292] &nbsp;Всіх &nbsp;громовиця &nbsp;злякала: &nbsp;і &nbsp;жаб, &nbsp;певна &nbsp;річ, &nbsp;і &nbsp;мишей &nbsp;теж,<br>\n<br>\n293] &nbsp;Та &nbsp;не &nbsp;спинила &nbsp;навали &nbsp;мишей; &nbsp;навпаки, &nbsp;їх &nbsp;ще &nbsp;більше<br>\n<br>\n294] &nbsp;Вибити &nbsp;впень &nbsp;поривалося &nbsp;жаб &nbsp;задирливих &nbsp;кодло. &nbsp;[129]<br>\n<br>\n295] &nbsp;Так &nbsp;було &nbsp;б &nbsp;сталось, &nbsp;та &nbsp;зглянувсь &nbsp;на &nbsp;жаб &nbsp;із &nbsp;Олімпу &nbsp;Кроніон<br>\n<br>\n296] &nbsp;І &nbsp;в &nbsp;найскрутнішу &nbsp;хвилину &nbsp;негайно &nbsp;послав &nbsp;оборонців.<br>\n<br>\n297] &nbsp;Де &nbsp;не &nbsp;взялися &nbsp;тварюки &nbsp;- &nbsp;у &nbsp;панцирах &nbsp;та &nbsp;клишоногі,<br>\n<br>\n298] &nbsp;Зігнуті, &nbsp;повзають &nbsp;рачки, &nbsp;мов &nbsp;кліщі &nbsp;в &nbsp;них &nbsp;рот, &nbsp;твердошкірі,<br>\n<br>\n299] &nbsp;Широкоплечі, &nbsp;кощаві, &nbsp;а &nbsp;спини &nbsp;яскраво &nbsp;лисніють;<br>\n<br>\n300] &nbsp;Згорблені, &nbsp;руки &nbsp;в &nbsp;них &nbsp;- &nbsp;клешні, &nbsp;та &nbsp;й &nbsp;дивляться &nbsp;аж &nbsp;з-під &nbsp;грудей &nbsp;десь;<br>\n<br>\n301] &nbsp;Ще &nbsp;й &nbsp;восьминогі, &nbsp;дворогі, &nbsp;в &nbsp;поході &nbsp;нестримні, &nbsp;а &nbsp;звуть &nbsp;їх<br>\n<br>\n302] &nbsp;Раками. &nbsp;Хвостики &nbsp;раки &nbsp;мишам &nbsp;відгризати &nbsp;взялися<br>\n<br>\n303] &nbsp;Й &nbsp;ноги &nbsp;та &nbsp;руки &nbsp;також, &nbsp;а &nbsp;мишачі &nbsp;леза &nbsp;згинались.<br>\n<br>\n304] &nbsp;І, &nbsp;налякавшися &nbsp;раків, &nbsp;не &nbsp;встояли &nbsp;миші &nbsp;нікчемні &nbsp;-<br>\n<br>\n305] &nbsp;Кинулись &nbsp;притьмом &nbsp;тікати... &nbsp;Вже &nbsp;сонце &nbsp;на &nbsp;заході &nbsp;згасло,<br>\n<br>\n306] &nbsp;Й &nbsp;справа &nbsp;війни &nbsp;одноденної &nbsp;зрештою &nbsp;так &nbsp;закінчилась.<br>\n<br>\n\n\n\n<br><br>\n"
}