{
  "author": "grzFV8F5K",
  "id": "eeUVtOWM",
  "title": "ЗАЙЧИКОВА ХАТКА ",
  "link": "metrs_poem.php?poem=16979",
  "html": "\n<h4></h4>\n\n<a href=\"/metrs.php?id=710&amp;type=tvorch\" class=\"redhr1\">Творчість</a> |\n<a href=\"/metrs.php?id=710&amp;type=biogr\" class=\"redhr1\">Біографія</a> |\n<a href=\"/metrs.php?id=710&amp;type=critiques\" class=\"redhr1\">Критика</a>\n\n<h4>ЗАЙЧИКОВА ХАТКА </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<br>\nОселились &nbsp;біля &nbsp;річки<br>\n<br>\nСірий &nbsp;зайчик &nbsp;та &nbsp;лисичка.<br>\n<br>\nЗайчик &nbsp;— &nbsp;в &nbsp;хатці &nbsp;луб'яній,<br>\n<br>\nА &nbsp;лисичка &nbsp;— &nbsp;в &nbsp;крижаній:<br>\n<br>\nОсь &nbsp;постукала &nbsp;в &nbsp;віконця<br>\n<br>\nТепла &nbsp;сонячна &nbsp;весна,<br>\n<br>\nІ &nbsp;розтанула &nbsp;на &nbsp;сонці<br>\n<br>\nБіла &nbsp;хатка &nbsp;крижана.<br>\n<br>\nПочала &nbsp;лиса &nbsp;зітхати:<br>\n<br>\n— &nbsp;Як &nbsp;я &nbsp;житиму &nbsp;без &nbsp;хати?<br>\n<br>\nЗараз &nbsp;зайця &nbsp;прожену<br>\n<br>\nЙ &nbsp;влізу &nbsp;в &nbsp;хатку &nbsp;луб'яну!<br>\n<br>\nДе &nbsp;вже &nbsp;зайчику &nbsp;малому<br>\n<br>\nСуперечить &nbsp;хижаку!<br>\n<br>\nДовелось &nbsp;тікати &nbsp;з &nbsp;дому<br>\n<br>\nБідолашному &nbsp;звірку.<br>\n<br>\nА &nbsp;лисиця &nbsp;та &nbsp;хвостата<br>\n<br>\nВлізла &nbsp;в &nbsp;зайчикову &nbsp;хату<br>\n<br>\nІ &nbsp;в &nbsp;хатинці &nbsp;луб'яній<br>\n<br>\nОселилась, &nbsp;як &nbsp;в &nbsp;своїй.<br>\n<br>\nПострибав &nbsp;по &nbsp;лісі &nbsp;зайчик,<br>\n<br>\nСірий &nbsp;зайчик-побігайчик,<br>\n<br>\nСльози &nbsp;річкою &nbsp;ллючи:<br>\n<br>\nСтрашно &nbsp;в &nbsp;лісі &nbsp;уночі!<br>\n<br>\nРаптом &nbsp;вовк &nbsp;іде &nbsp;до &nbsp;нього<br>\n<br>\nТа &nbsp;й &nbsp;питає: &nbsp;— &nbsp;Що &nbsp;таке?<br>\n<br>\nМабуть, &nbsp;в &nbsp;зайчика &nbsp;малого<br>\n<br>\nЛихо &nbsp;трапилось &nbsp;тяжке?<br>\n<br>\n— &nbsp;Ой, &nbsp;мене &nbsp;прогнала &nbsp;з &nbsp;хати<br>\n<br>\nЛюта &nbsp;злодійка &nbsp;хвостата!<br>\n<br>\nОй, &nbsp;куди &nbsp;ж &nbsp;тепер &nbsp;піду?..<br>\n<br>\nДе &nbsp;я &nbsp;захисток &nbsp;знайду?..<br>\n<br>\n— &nbsp;Годі, &nbsp;годі, &nbsp;зайчик, &nbsp;плакать,<br>\n<br>\nВитри &nbsp;слізоньки &nbsp;свої.<br>\n<br>\nЗнаю &nbsp;я &nbsp;цю &nbsp;розбишаку,<br>\n<br>\nЗараз &nbsp;вижену &nbsp;її!<br>\n<br>\nПідійшли &nbsp;вони &nbsp;до &nbsp;хати,<br>\n<br>\nВовк &nbsp;гарчить: &nbsp;— &nbsp;Ану, &nbsp;хвостата!<br>\n<br>\nЗабирайся &nbsp;звідсіля! &nbsp;—<br>\n<br>\nА &nbsp;лисиця &nbsp;відмовля:<br>\n<br>\n— &nbsp;От &nbsp;як &nbsp;скочу, &nbsp;як &nbsp;підскочу, &nbsp;—<br>\n<br>\nПолетить &nbsp;від &nbsp;тебе &nbsp;клоччя,<br>\n<br>\nНа &nbsp;шматочки &nbsp;роздеру,<br>\n<br>\nЩе &nbsp;й &nbsp;на &nbsp;порох &nbsp;розітру!<br>\n<br>\nВовк &nbsp;злякався &nbsp;— &nbsp;та &nbsp;й &nbsp;тікати!<br>\n<br>\nА &nbsp;зайча &nbsp;пішло &nbsp;вночі<br>\n<br>\nЗнову &nbsp;захисту &nbsp;шукати,<br>\n<br>\nСльози &nbsp;річкою &nbsp;ллючи.<br>\n<br>\nВраз &nbsp;ведмідь &nbsp;іде &nbsp;до &nbsp;нього<br>\n<br>\nТа &nbsp;й &nbsp;питає: &nbsp;— &nbsp;Що &nbsp;таке?<br>\n<br>\nМабуть, &nbsp;в &nbsp;зайчика &nbsp;малого<br>\n<br>\nЛихо &nbsp;трапилось &nbsp;тяжке?<br>\n<br>\n— &nbsp;Ой, &nbsp;мене &nbsp;прогнала &nbsp;з &nbsp;хати<br>\n<br>\nЛюта &nbsp;злодійка &nbsp;хвостата!<br>\n<br>\nОй, &nbsp;куди &nbsp;ж &nbsp;тепер &nbsp;піду?..<br>\n<br>\nДе &nbsp;я &nbsp;захисток &nbsp;знайду?..<br>\n<br>\n— &nbsp;Годі, &nbsp;годі, &nbsp;зайчик, &nbsp;плакать,<br>\n<br>\nВитри &nbsp;слізоньки &nbsp;свої.<br>\n<br>\nЗнаю &nbsp;я &nbsp;цю &nbsp;розбишаку,<br>\n<br>\nЗараз &nbsp;вижену &nbsp;її!<br>\n<br>\nПідійшли &nbsp;вони &nbsp;до &nbsp;хати.<br>\n<br>\n— &nbsp;Геть! &nbsp;— &nbsp;загримав &nbsp;волохатий.<br>\n<br>\nЗабирайся &nbsp;звідсіля! &nbsp;—<br>\n<br>\nА &nbsp;лисиця &nbsp;відмовля:<br>\n<br>\n— &nbsp;От &nbsp;як &nbsp;скочу, &nbsp;як &nbsp;підскочу &nbsp;—<br>\n<br>\nПолетить &nbsp;із &nbsp;тебе &nbsp;клоччя,<br>\n<br>\nНа &nbsp;шматочки &nbsp;роздеру,<br>\n<br>\nЩе &nbsp;й &nbsp;на &nbsp;порох &nbsp;розітру!<br>\n<br>\nЯк &nbsp;почув &nbsp;ведмідь &nbsp;цю &nbsp;мову &nbsp;—<br>\n<br>\nВраз &nbsp;сховався &nbsp;у &nbsp;кущі,<br>\n<br>\nІ &nbsp;побрів &nbsp;наш &nbsp;зайчик &nbsp;знову,<br>\n<br>\nСльози &nbsp;річкою &nbsp;ллючи.<br>\n<br>\nСтріла &nbsp;зайчика &nbsp;собака,<br>\n<br>\nРозпитала, &nbsp;що &nbsp;та &nbsp;як.<br>\n<br>\n— &nbsp;Годі, &nbsp;— &nbsp;каже, &nbsp;— &nbsp;годі &nbsp;плакать,<br>\n<br>\nНе &nbsp;боюсь &nbsp;я &nbsp;розбишак!<br>\n<br>\nПідійшла &nbsp;й &nbsp;вона &nbsp;до &nbsp;хати,<br>\n<br>\nЗагарчала: &nbsp;— &nbsp;Геть, &nbsp;хвостата!<br>\n<br>\nЗабирайся &nbsp;звідсіля! &nbsp;—<br>\n<br>\nА &nbsp;лисиця &nbsp;відмовля:<br>\n<br>\n— &nbsp;От &nbsp;як &nbsp;скочу, &nbsp;як &nbsp;підскочу, &nbsp;—<br>\n<br>\nПолетить &nbsp;від &nbsp;тебе &nbsp;клоччя,<br>\n<br>\nНа &nbsp;шматочки &nbsp;роздеру,<br>\n<br>\nЩе &nbsp;й &nbsp;на &nbsp;порох &nbsp;розітру!<br>\n<br>\nУтекла &nbsp;й &nbsp;собака &nbsp;зразу!<br>\n<br>\nА &nbsp;зайчатко &nbsp;уночі<br>\n<br>\nЗнов &nbsp;побігло, &nbsp;від &nbsp;образи<br>\n<br>\nСльози &nbsp;річкою &nbsp;ллючи.<br>\n<br>\nВраз &nbsp;іде &nbsp;назустріч &nbsp;півник,<br>\n<br>\nГострі &nbsp;шпори &nbsp;на &nbsp;ногах.<br>\n<br>\n— &nbsp;Що &nbsp;з &nbsp;тобою? &nbsp;Дуже &nbsp;дивно<br>\n<br>\nЗайця &nbsp;бачити &nbsp;в &nbsp;сльозах!<br>\n<br>\n— &nbsp;Ой, &nbsp;мене &nbsp;прогнала &nbsp;з &nbsp;хати<br>\n<br>\nЛюта &nbsp;злодійка &nbsp;хвостата!<br>\n<br>\nОй, &nbsp;куди &nbsp;ж &nbsp;тепер &nbsp;піду?..<br>\n<br>\nДе &nbsp;я &nbsp;захисток &nbsp;знайду?..<br>\n<br>\n— &nbsp;Що &nbsp;ж, &nbsp;провчу &nbsp;я &nbsp;розбишаку!<br>\n<br>\n— &nbsp;Де &nbsp;вже, &nbsp;півничок, &nbsp;тобі?!<br>\n<br>\nВовк, &nbsp;ведмедик &nbsp;і &nbsp;собака<br>\n<br>\nВідступились &nbsp;в &nbsp;боротьбі...<br>\n<br>\n— &nbsp;Ну, &nbsp;за &nbsp;мене &nbsp;не &nbsp;страшися!<br>\n<br>\nСам &nbsp;побачиш, &nbsp;— &nbsp;от &nbsp;ходім! &nbsp;—<br>\n<br>\nВийшли &nbsp;друзі &nbsp;на &nbsp;узлісся,<br>\n<br>\nДе &nbsp;стояв &nbsp;зайчатин &nbsp;дім.<br>\n<br>\nМісяць &nbsp;виглянув &nbsp;з-за &nbsp;хмари.<br>\n<br>\nПівник &nbsp;крилами &nbsp;ударив.<br>\n<br>\n— &nbsp;Годі &nbsp;спать &nbsp;— &nbsp;ку-ку-рі-ку! &nbsp;—<br>\n<br>\nНа &nbsp;чужім &nbsp;пуховику!<br>\n<br>\nВмить &nbsp;лиса &nbsp;продерла &nbsp;очі.<br>\n<br>\n— &nbsp;Хто &nbsp;там &nbsp;ходить &nbsp;по &nbsp;двору?<br>\n<br>\nОт &nbsp;як &nbsp;скочу, &nbsp;як &nbsp;підскочу &nbsp;—<br>\n<br>\nНа &nbsp;шматочки &nbsp;роздеру!<br>\n<br>\nНе &nbsp;злякався &nbsp;півник &nbsp;смілий<br>\n<br>\nТа &nbsp;на &nbsp;ґанок &nbsp;як &nbsp;стрибне.<br>\n<br>\n— &nbsp;Забирайся, &nbsp;поки &nbsp;ціла!<br>\n<br>\nНе &nbsp;дратуй, &nbsp;гляди, &nbsp;мене!<br>\n<br>\nВідкида &nbsp;лиса &nbsp;запори,<br>\n<br>\nБачить: &nbsp;півник-молодець,<br>\n<br>\nГострий &nbsp;дзьоб, &nbsp;сталеві &nbsp;шпори<br>\n<br>\nЩе &nbsp;й &nbsp;червоний &nbsp;гребінець.<br>\n<br>\nТут &nbsp;лиса &nbsp;аж &nbsp;закрутилась<br>\n<br>\n— &nbsp;Я &nbsp;хороша! &nbsp;Я &nbsp;не &nbsp;зла!<br>\n<br>\nЯ &nbsp;з &nbsp;зайчатком &nbsp;не &nbsp;сварилась,<br>\n<br>\nПо-сусідському &nbsp;жила!..<br>\n<br>\nА &nbsp;сама &nbsp;— &nbsp;мерщій &nbsp;на &nbsp;ґанок,<br>\n<br>\nТа &nbsp;— &nbsp;по &nbsp;східцях, &nbsp;та &nbsp;у &nbsp;ліс!..<br>\n<br>\nІ &nbsp;зустрінув &nbsp;зайчик &nbsp;ранок<br>\n<br>\nЗнов &nbsp;веселий, &nbsp;як &nbsp;колись. &nbsp;<br>\n<br>\n\n\n\n<br><br>\n"
}