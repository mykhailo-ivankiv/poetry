{
  "author": "FruinRsRL",
  "id": "0Jz-PaMp",
  "title": "ВЛІТКУ, НАПРИКІНЦІ 80-х… ",
  "link": "/metrs_poem.php?poem=8914",
  "html": "\n<h4></h4>\n\n<a href=\"/metrs.php?id=21&amp;type=tvorch\" class=\"redhr1\">Творчість</a> |\n<a href=\"/metrs.php?id=21&amp;type=biogr\" class=\"redhr1\">Біографія</a> |\n<a href=\"/metrs.php?id=21&amp;type=critiques\" class=\"redhr1\">Критика</a>\n\n<h4>ВЛІТКУ, НАПРИКІНЦІ 80-х… </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМабуть, &nbsp;сам &nbsp;небесний &nbsp;Ілько &nbsp;на &nbsp;своїй &nbsp;колісниці &nbsp;<br>\nпоскликав &nbsp;їх &nbsp;на &nbsp;храм, &nbsp;<br>\nі &nbsp;вони &nbsp;поз'їжджались &nbsp;на &nbsp;свято &nbsp;Іллі &nbsp;<br>\nу &nbsp;храмову &nbsp;неділю, &nbsp;<br>\nблаженні, &nbsp;жебраки, &nbsp;каліки. &nbsp;<br>\nЮродиві &nbsp;пішли &nbsp;між &nbsp;люди, &nbsp;<br>\nа &nbsp;інші &nbsp;поставали &nbsp;і &nbsp;повсідались &nbsp;<br>\nобабіч &nbsp;довгої &nbsp;дороги &nbsp;до &nbsp;церкви, &nbsp;<br>\nі &nbsp;останнім &nbsp;уже1 &nbsp;не &nbsp;вистачило &nbsp;місця. &nbsp;<br>\nКартатий &nbsp;празниковий &nbsp;люд &nbsp;<br>\nрушив &nbsp;на &nbsp;цвинтар &nbsp;<br>\nі &nbsp;декого &nbsp;із &nbsp;сидячих &nbsp;та &nbsp;стоячих &nbsp;<br>\nупізнавав &nbsp;по &nbsp;голосу, &nbsp;<br>\nяким &nbsp;виспівувались &nbsp;чи &nbsp;виплакувались &nbsp;молитви, &nbsp;<br>\nякий &nbsp;благав &nbsp;чи &nbsp;погрожував &nbsp;небесною &nbsp;карою, &nbsp;<br>\nякий &nbsp;радив &nbsp;купувати &nbsp;ікони &nbsp;і &nbsp;хрестики, &nbsp;<br>\nланцюжки &nbsp;і &nbsp;пискавки, &nbsp;<br>\nпортрети &nbsp;Сталіна2 &nbsp;і &nbsp;церковні &nbsp;календарі. &nbsp;<br>\nЦей &nbsp;голос &nbsp;божественно &nbsp;зривався &nbsp;<br>\nу &nbsp;нескінченних &nbsp;співанках &nbsp;про &nbsp;наші &nbsp;походи &nbsp;<br>\nі &nbsp;про &nbsp;інше &nbsp;горе &nbsp;на &nbsp;світі. &nbsp;<br>\nА &nbsp;декого &nbsp;із &nbsp;юродивих &nbsp;<br>\nупізнавали &nbsp;в &nbsp;обличчя, &nbsp;<br>\nбо &nbsp;в &nbsp;горах &nbsp;їх3 &nbsp;бояться, &nbsp;<br>\nнадто &nbsp;вірячи &nbsp;їхнім &nbsp;словам. &nbsp;<br>\nЦей &nbsp;храмовий &nbsp;потік &nbsp;ювілейного &nbsp;року &nbsp;<br>\nвидавався &nbsp;безкінечним, &nbsp;<br>\nхоч &nbsp;закінчувався &nbsp;біля &nbsp;церковних &nbsp;воріт, &nbsp;<br>\nі &nbsp;він &nbsp;був &nbsp;безкінечним, &nbsp;<br>\nбо &nbsp;церковні &nbsp;врата &nbsp;нині &nbsp;відкриті. &nbsp;<br>\n<br>\nА &nbsp;коли &nbsp;храмове &nbsp;богослужіння &nbsp;закінчилось, &nbsp;<br>\nтоді &nbsp;із &nbsp;церкви &nbsp;хлинув &nbsp;зворотний &nbsp;потік, &nbsp;<br>\nвін &nbsp;був &nbsp;ще &nbsp;голоснішим &nbsp;і &nbsp;картатішим, &nbsp;<br>\nІ &nbsp;вже &nbsp;рідко &nbsp;хто &nbsp;зважав &nbsp;<br>\nна &nbsp;молитви, &nbsp;шрами &nbsp;і &nbsp;пісні, &nbsp;<br>\nі &nbsp;були &nbsp;вислухані &nbsp;тільки &nbsp;юродиві. &nbsp;<br>\n<br>\nА &nbsp;коли &nbsp;місцевий &nbsp;люд &nbsp;і &nbsp;сторонський, &nbsp;гостьовий, &nbsp;<br>\nрозбрелися &nbsp;по &nbsp;хатах, &nbsp;на &nbsp;набутки4, &nbsp;<br>\nтоді &nbsp;зламалася &nbsp;враз &nbsp;<br>\nжива &nbsp;загорожа &nbsp;упродовж &nbsp;храмової &nbsp;дороги &nbsp;<br>\nі &nbsp;під &nbsp;замкненою &nbsp;церквою &nbsp;за &nbsp;цвинтарем &nbsp;<br>\nпочалося &nbsp;їхнє &nbsp;свято, &nbsp;<br>\nбо &nbsp;кому &nbsp;потрібні &nbsp;такий &nbsp;храм &nbsp;і &nbsp;таке &nbsp;спасіння, &nbsp;<br>\nякщо &nbsp;не &nbsp;можна, &nbsp;міцно &nbsp;обнявшись, &nbsp;хто &nbsp;з &nbsp;ким &nbsp;зуміє &nbsp;<br>\nвипити &nbsp;за &nbsp;здоров'я &nbsp;кожного &nbsp;<br>\nі &nbsp;за &nbsp;здоров'я &nbsp;всіх! &nbsp;<br>\n<br>\nА &nbsp;коли &nbsp;спалахнули &nbsp;блискавки, &nbsp;вдарив &nbsp;грім &nbsp;<br>\nі &nbsp;впав &nbsp;густий &nbsp;дощ, &nbsp;<br>\nтоді &nbsp;раптом &nbsp;замовкли &nbsp;<br>\nблаженні. &nbsp;<br>\n<br>\nА &nbsp;коли &nbsp;замовкають &nbsp;юродиві, &nbsp;<br>\nтоді &nbsp;починається &nbsp;гвалт &nbsp;і &nbsp;крик &nbsp;— &nbsp;<br>\nгрізно &nbsp;зчіпляються, &nbsp;хто &nbsp;з &nbsp;ким &nbsp;може, &nbsp;<br>\nі &nbsp;над &nbsp;землею &nbsp;<br>\nу &nbsp;печальних &nbsp;смугах &nbsp;дощу &nbsp;<br>\nмиготять &nbsp;милиці &nbsp;і &nbsp;протези, &nbsp;хрести &nbsp;і &nbsp;ножі. &nbsp;<br>\nкаміння &nbsp;і &nbsp;прокляття. &nbsp;<br>\n<br>\nІ &nbsp;тоді &nbsp;<br>\nіз &nbsp;високо &nbsp;піднятою &nbsp;над &nbsp;головою, &nbsp;<br>\nстрашною &nbsp;у &nbsp;відсвітах &nbsp;Ількових &nbsp;блискавиць &nbsp;<br>\nкосою, &nbsp;<br>\nвибігає &nbsp;газда, &nbsp;<br>\nякому &nbsp;геть &nbsp;начисто &nbsp;витолочено &nbsp;всю &nbsp;траву. &nbsp;<br>\nІ &nbsp;куди &nbsp;ж &nbsp;йому &nbsp;подітися &nbsp;<br>\nзі &nbsp;своїм &nbsp;праведним &nbsp;гнівом?! &nbsp;<br>\n<br>\nА &nbsp;на &nbsp;понеділок &nbsp;<br>\nзалишається &nbsp;тільки &nbsp;жалісливий &nbsp;безногий, &nbsp;<br>\nщо &nbsp;в &nbsp;ранковому &nbsp;тумані &nbsp;<br>\nздається &nbsp;маленьким &nbsp;хлопчиком, &nbsp;<br>\nякий &nbsp;грається &nbsp;у &nbsp;придорожній &nbsp;траві, &nbsp;<br>\nвипрямляючи &nbsp;залежані &nbsp;стебла &nbsp;і &nbsp;зігнуті &nbsp;квіти. &nbsp;<br>\nВін &nbsp;знає, &nbsp;де &nbsp;сиділи &nbsp;сліпі, &nbsp;<br>\nде &nbsp;падали &nbsp;копійки &nbsp;і &nbsp;де &nbsp;падали &nbsp;побратими, &nbsp;<br>\nі &nbsp;один &nbsp;із &nbsp;знайдених &nbsp;срібняків &nbsp;<br>\nпритуляє &nbsp;до &nbsp;бурого &nbsp;запухлого &nbsp;надбрів'я… &nbsp;<br>\nІ &nbsp;плаче, &nbsp;і &nbsp;шепоче, &nbsp;<br>\nі &nbsp;з &nbsp;того &nbsp;невгамовного &nbsp;шепоту &nbsp;<br>\nчути &nbsp;тільки &nbsp;одне, &nbsp;часто &nbsp;повторюване, &nbsp;лагідне: &nbsp;<br>\n<br>\n“Нічого, &nbsp;нічого… &nbsp;Скоро &nbsp;Спас. &nbsp;Преображеніє. &nbsp;<br>\nЗа &nbsp;два &nbsp;тижні &nbsp;Спас”. &nbsp;<br>\n<br>\n* &nbsp;* &nbsp;* &nbsp;<br>\n<br>\n1 &nbsp;В &nbsp;книзі &nbsp;\"Діти &nbsp;трепети\" &nbsp;це &nbsp;слово &nbsp;подане &nbsp;як &nbsp;\"вже\" &nbsp;<br>\n2 &nbsp;В &nbsp;книзі &nbsp;\"Діти &nbsp;трепети\" &nbsp;замість &nbsp;\"Сталіна\" &nbsp;стоїть &nbsp;\"вождів\" &nbsp;<br>\n3 &nbsp;В &nbsp;книзі &nbsp;\"Діти &nbsp;трепети\" &nbsp;замість &nbsp;\"їх\" &nbsp;стоїть &nbsp;\"їх &nbsp;ще\" &nbsp;<br>\n4 &nbsp;В &nbsp;книзі &nbsp;\"Діти &nbsp;трепети\" &nbsp;це &nbsp;слово &nbsp;подане &nbsp;як &nbsp;\"набути\" &nbsp;\n\n\n<br><br>\n"
}