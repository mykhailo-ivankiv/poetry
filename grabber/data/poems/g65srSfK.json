{
  "author": "9eKE73LA",
  "id": "g65srSfK",
  "title": "8. Розділ VIII. Облога Полтави",
  "link": "/metrs_poem.php?poem=3311",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>8. Розділ VIII. Облога Полтави</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСтепи &nbsp;і &nbsp;ніч. &nbsp;І &nbsp;хвища &nbsp;над &nbsp;степами. &nbsp;<br>\nПолтавський &nbsp;шлях &nbsp;сніги &nbsp;перемели. &nbsp;<br>\nВороже &nbsp;військо &nbsp;ломиться &nbsp;у &nbsp;брами. &nbsp;<br>\nГлухі &nbsp;ворота. &nbsp;І &nbsp;мовчать &nbsp;вали. &nbsp;<br>\nСтоїть &nbsp;обоз &nbsp;по &nbsp;груди &nbsp;у &nbsp;заметах. &nbsp;<br>\nВже &nbsp;встигли &nbsp;сани &nbsp;льодом &nbsp;обрости. &nbsp;<br>\nТерпи, &nbsp;Полтаво. &nbsp;Помолись &nbsp;за &nbsp;мертвих, &nbsp;– &nbsp;<br>\nпередні &nbsp;коні &nbsp;в'їхали &nbsp;в &nbsp;хрести! &nbsp;<br>\n<br>\nПолтава &nbsp;спить. &nbsp;А &nbsp;панство &nbsp;– &nbsp;чи &nbsp;не &nbsp;в &nbsp;гості. &nbsp;<br>\nСахнувся &nbsp;кінь. &nbsp;То &nbsp;ями, &nbsp;то &nbsp;горбки. &nbsp;<br>\nХрести, &nbsp;хрести… &nbsp;<br>\n<br>\nІ &nbsp;торохтять, &nbsp;мов &nbsp;кості, &nbsp;<br>\n<br>\nна &nbsp;тих &nbsp;хрестах &nbsp;промерзлі &nbsp;рушники. &nbsp;<br>\nСіче &nbsp;хуртеча, &nbsp;гостра, &nbsp;ніби &nbsp;шклиста. &nbsp;<br>\nПіввійська &nbsp;вже &nbsp;не &nbsp;встоїть &nbsp;на &nbsp;ногах. &nbsp;<br>\nСтара &nbsp;тополя, &nbsp;чорна &nbsp;та &nbsp;безлиста. &nbsp;<br>\nВорон &nbsp;гойда &nbsp;на &nbsp;цвинтарі &nbsp;в &nbsp;снігах. &nbsp;<br>\n<br>\nПани &nbsp;кленуть &nbsp;у &nbsp;лютому &nbsp;безсиллі. &nbsp;<br>\nЦе &nbsp;ж &nbsp;до &nbsp;Полтави &nbsp;ледве &nbsp;дотягли! &nbsp;<br>\nПрослалось &nbsp;військо &nbsp;на &nbsp;чотири &nbsp;милі, &nbsp;– &nbsp;<br>\nхоч &nbsp;головою &nbsp;бийся &nbsp;об &nbsp;вали. &nbsp;<br>\n<br>\nНа &nbsp;цій &nbsp;землі &nbsp;було &nbsp;вже &nbsp;їм &nbsp;бувальців, &nbsp;<br>\nтут &nbsp;Бог &nbsp;не &nbsp;сіяв &nbsp;з &nbsp;неба &nbsp;їм &nbsp;крупу. &nbsp;<br>\nПростягнеш &nbsp;руку &nbsp;– &nbsp;і &nbsp;не &nbsp;видно &nbsp;пальців, &nbsp;<br>\nтак &nbsp;хуртовина &nbsp;крутить &nbsp;у &nbsp;степу. &nbsp;<br>\n<br>\nШугає &nbsp;вітер, &nbsp;сатаніє &nbsp;хвища. &nbsp;<br>\nЩе &nbsp;спробуй &nbsp;тут &nbsp;багаття &nbsp;розвести. &nbsp;<br>\nАж &nbsp;де &nbsp;той &nbsp;ліс! &nbsp;<br>\n<br>\nХоч &nbsp;спалюй &nbsp;топорища &nbsp;<br>\n<br>\nабо &nbsp;рубай &nbsp;на &nbsp;цвинтарі &nbsp;хрести. &nbsp;<br>\n<br>\nАле &nbsp;не &nbsp;можна &nbsp;людність &nbsp;дратувати. &nbsp;<br>\nТут &nbsp;треба &nbsp;увійти &nbsp;без &nbsp;перешкод. &nbsp;<br>\nТут &nbsp;треба &nbsp;мирно. &nbsp;<br>\n<br>\nВсе &nbsp;перетривати. &nbsp;<br>\n<br>\nСхизматики &nbsp;– &nbsp;розпечений &nbsp;народ. &nbsp;<br>\n<br>\nЯк &nbsp;не &nbsp;кричи, &nbsp;як &nbsp;браму &nbsp;не &nbsp;виламуй, &nbsp;– &nbsp;<br>\nугода &nbsp;є, &nbsp;то &nbsp;впустять. &nbsp;Та &nbsp;коли? &nbsp;<br>\n…Вали &nbsp;високі. &nbsp;Що &nbsp;там &nbsp;за &nbsp;валами? &nbsp;<br>\nГлухі &nbsp;ворота. &nbsp;І &nbsp;мовчать &nbsp;вали. &nbsp;<br>\n<br>\nА &nbsp;вранці, &nbsp;тілько &nbsp;почало &nbsp;світати, &nbsp;<br>\nде &nbsp;не &nbsp;було, &nbsp;здається, &nbsp;ні &nbsp;душі, &nbsp;– &nbsp;<br>\nі &nbsp;при &nbsp;лафетах &nbsp;– &nbsp;мирні &nbsp;гармаші. &nbsp;<br>\nНіхто &nbsp;з &nbsp;панами &nbsp;не &nbsp;заводить &nbsp;бійки &nbsp;<br>\nі &nbsp;навіть &nbsp;слів &nbsp;дошкульних &nbsp;не &nbsp;вжива. &nbsp;<br>\nХто &nbsp;курить &nbsp;дерев'яні &nbsp;носогрійки, &nbsp;<br>\nхто &nbsp;порох &nbsp;в &nbsp;гаківниці &nbsp;набива. &nbsp;<br>\n<br>\nСторожа, &nbsp;та &nbsp;стоїть &nbsp;собі &nbsp;на &nbsp;чатах. &nbsp;<br>\nТа &nbsp;все &nbsp;їх &nbsp;більш &nbsp;над &nbsp;валом &nbsp;вирина, &nbsp;– &nbsp;<br>\nу &nbsp;чорних &nbsp;свитах, &nbsp;у &nbsp;шапках &nbsp;кучматих, &nbsp;<br>\nв &nbsp;кобеняках &nbsp;з &nbsp;овечого &nbsp;сукна. &nbsp;<br>\nНіхто &nbsp;нічим &nbsp;нікому &nbsp;не &nbsp;вгрожає, &nbsp;<br>\nні &nbsp;в &nbsp;кого &nbsp;шабля &nbsp;не &nbsp;блищить &nbsp;у &nbsp;руці. &nbsp;<br>\nЛиш &nbsp;на &nbsp;валах &nbsp;козацтво &nbsp;походжає, &nbsp;<br>\nі &nbsp;за &nbsp;щитами &nbsp;залягли &nbsp;стрільці. &nbsp;<br>\n<br>\nА &nbsp;вже &nbsp;шляхетство &nbsp;інеєм &nbsp;взялося, &nbsp;<br>\nі &nbsp;вже &nbsp;охрипло &nbsp;панство &nbsp;від &nbsp;проклять. &nbsp;<br>\nКричать, &nbsp;бряжчать, &nbsp;<br>\n<br>\nворота &nbsp;вщент &nbsp;розносять. &nbsp;<br>\n<br>\nАле &nbsp;ж &nbsp;ворота &nbsp;ковані. &nbsp;Стоять. &nbsp;<br>\n<br>\nЯкусь &nbsp;годину &nbsp;все &nbsp;це &nbsp;потривало. &nbsp;<br>\nТо &nbsp;їхній &nbsp;головний &nbsp;пояснень &nbsp;зажадав. &nbsp;<br>\nА &nbsp;це &nbsp;від &nbsp;Пушкаря &nbsp;козак &nbsp;з &nbsp;міського &nbsp;валу &nbsp;<br>\nтакий &nbsp;універсал &nbsp;на &nbsp;списі &nbsp;їм &nbsp;подав: &nbsp;<br>\n<br>\n\"Панове! &nbsp;Ви &nbsp;і &nbsp;ми &nbsp;– &nbsp;це &nbsp;рівні &nbsp;два &nbsp;народи. &nbsp;<br>\nВ &nbsp;боях &nbsp;рішили &nbsp;спір, &nbsp;і &nbsp;вільні &nbsp;ми &nbsp;тепер. &nbsp;<br>\nВи, &nbsp;значить, &nbsp;принесли &nbsp;до &nbsp;нас &nbsp;свої &nbsp;клейноди. &nbsp;<br>\nСвого &nbsp;орла &nbsp;також. &nbsp;А &nbsp;нащо &nbsp;нам &nbsp;орел? &nbsp;<br>\n<br>\nНаш &nbsp;полк &nbsp;стоїть &nbsp;у &nbsp;полковому &nbsp;місті. &nbsp;<br>\nЦе &nbsp;значить &nbsp;– &nbsp;стоїмо &nbsp;ми &nbsp;на &nbsp;своїй &nbsp;землі. &nbsp;<br>\nА &nbsp;ви &nbsp;тут &nbsp;хто &nbsp;такі? &nbsp;Стояли &nbsp;б &nbsp;десь &nbsp;на &nbsp;Віслі. &nbsp;<br>\nУ &nbsp;нас &nbsp;тут &nbsp;гетьманат, &nbsp;у &nbsp;вас &nbsp;там &nbsp;королі. &nbsp;<br>\n<br>\nБули &nbsp;б &nbsp;і &nbsp;ви, &nbsp;і &nbsp;ми &nbsp;таким &nbsp;би &nbsp;чином &nbsp;дома. &nbsp;<br>\nБуло &nbsp;б &nbsp;і &nbsp;вам, &nbsp;і &nbsp;нам &nbsp;кращіще &nbsp;так &nbsp;обом. &nbsp;<br>\nУгода? &nbsp;Це &nbsp;ж &nbsp;яка? &nbsp;Вона &nbsp;нам &nbsp;невідома. &nbsp;<br>\nПро &nbsp;що &nbsp;й &nbsp;звіщаєм &nbsp;вас &nbsp;з &nbsp;печаттю &nbsp;і &nbsp;гербом. &nbsp;<br>\n<br>\nМіж &nbsp;іншим, &nbsp;ви &nbsp;такі &nbsp;пощипані &nbsp;війною &nbsp;<br>\nі &nbsp;маєте &nbsp;харчів &nbsp;так &nbsp;мало &nbsp;про &nbsp;запас, &nbsp;<br>\nщо &nbsp;коли &nbsp;раптом &nbsp;тут &nbsp;піднімете &nbsp;ви &nbsp;зброю, &nbsp;<br>\nто &nbsp;місце &nbsp;цих &nbsp;подій &nbsp;не &nbsp;свідчить &nbsp;проти &nbsp;нас\". &nbsp;<br>\n<br>\n…Минають &nbsp;миті, &nbsp;довші &nbsp;від &nbsp;століть. &nbsp;<br>\nДозорці &nbsp;ходять, &nbsp;наче &nbsp;на &nbsp;прогульку. &nbsp;<br>\nПолтавський &nbsp;полк &nbsp;як &nbsp;вкопаний &nbsp;стоїть. &nbsp;<br>\nПушкар &nbsp;мовчить. &nbsp;<br>\n<br>\nІ &nbsp;тільки &nbsp;палить &nbsp;люльку. &nbsp;<br>\n<br>\n– &nbsp;Якщо &nbsp;ми &nbsp;здійсним &nbsp;ці &nbsp;статті &nbsp;угоди, &nbsp;– &nbsp;<br>\nдозорці &nbsp;гомоніли &nbsp;на &nbsp;валу, &nbsp;– &nbsp;<br>\nто &nbsp;й &nbsp;цей &nbsp;останні &nbsp;остівок &nbsp;свободи &nbsp;– &nbsp;<br>\nПолтавщина &nbsp;– &nbsp;потрапить &nbsp;в &nbsp;кабалу! &nbsp;<br>\n<br>\nТо &nbsp;це &nbsp;ми &nbsp;стільки &nbsp;вибули &nbsp;війни, &nbsp;<br>\nщоб &nbsp;знов &nbsp;сюди &nbsp;вернулися &nbsp;вони? &nbsp;<br>\nЩоб &nbsp;у &nbsp;Полтаві, &nbsp;полковому &nbsp;місті, &nbsp;<br>\nстояло &nbsp;шляхти &nbsp;на &nbsp;кутку &nbsp;по &nbsp;двісті?! &nbsp;<br>\n<br>\nВже &nbsp;й &nbsp;так &nbsp;життя, &nbsp;як &nbsp;льох &nbsp;без &nbsp;душника. &nbsp;<br>\nНема &nbsp;коли &nbsp;і &nbsp;жінку &nbsp;пожаліти. &nbsp;<br>\nТак &nbsp;мало &nbsp;нам &nbsp;свойого &nbsp;Вишняка, &nbsp;<br>\nпотрібні &nbsp;нам &nbsp;ще &nbsp;їхні &nbsp;живоїди! &nbsp;<br>\n<br>\nВпустить &nbsp;в &nbsp;Полтаву &nbsp;військо &nbsp;його &nbsp;мосці? &nbsp;<br>\nЕ, &nbsp;ні, &nbsp;даруйте, &nbsp;тут &nbsp;нема &nbsp;дурних. &nbsp;<br>\nЯкщо &nbsp;їм &nbsp;зараз &nbsp;в &nbsp;руки &nbsp;не &nbsp;дамося, &nbsp;<br>\nто &nbsp;згодом &nbsp;звідси &nbsp;й &nbsp;вдаримо &nbsp;на &nbsp;них. &nbsp;<br>\n<br>\nВже &nbsp;дехто &nbsp;й &nbsp;занудився &nbsp;при &nbsp;дозвіллю: &nbsp;<br>\n– &nbsp;Якби &nbsp;хоч &nbsp;стрельнуть, &nbsp;<br>\n<br>\nхоч &nbsp;пшоном, &nbsp;хоч &nbsp;сіллю. &nbsp;<br>\n<br>\nОтаман &nbsp;Гук, &nbsp;що &nbsp;так &nbsp;гукає &nbsp;ловко, &nbsp;<br>\nуже &nbsp;їм &nbsp;з &nbsp;валу &nbsp;гне &nbsp;сухого &nbsp;вовка. &nbsp;<br>\n<br>\nЛише &nbsp;Горбань &nbsp;хапає &nbsp;дрижаки. &nbsp;<br>\nКричить: &nbsp;– &nbsp;Угода! &nbsp;Нарушать &nbsp;не &nbsp;смійте! &nbsp;– &nbsp;<br>\nВін &nbsp;думає, &nbsp;– &nbsp;як &nbsp;впустять &nbsp;їх &nbsp;таки, &nbsp;<br>\nто &nbsp;перш &nbsp;за &nbsp;все &nbsp;вони &nbsp;повісять &nbsp;війта. &nbsp;<br>\n<br>\nВишняк, &nbsp;той &nbsp;крутить, &nbsp;преповажний &nbsp;пан, &nbsp;<br>\nтакий, &nbsp;що &nbsp;всіх &nbsp;панів &nbsp;перепанує. &nbsp;<br>\nУчора, &nbsp;кажуть, &nbsp;приміряв &nbsp;жупан. &nbsp;<br>\nІти &nbsp;послом &nbsp;до &nbsp;шляхти &nbsp;пропонує. &nbsp;<br>\n<br>\nАле &nbsp;ж &nbsp;полковник &nbsp;не &nbsp;веде &nbsp;і &nbsp;вухом. &nbsp;<br>\nНевже &nbsp;ж &nbsp;так &nbsp;і &nbsp;не &nbsp;виступим &nbsp;на &nbsp;прю? &nbsp;<br>\nЛесько &nbsp;сказав: &nbsp;<br>\n<br>\n– &nbsp;Як &nbsp;бухнем &nbsp;одним &nbsp;бухом! &nbsp;– &nbsp;<br>\n<br>\nПушкар &nbsp;сказав: &nbsp;– &nbsp;Я &nbsp;вам &nbsp;поговорю! &nbsp;<br>\n<br>\nТут &nbsp;головне &nbsp;– &nbsp;спокійно &nbsp;і &nbsp;без &nbsp;крові. &nbsp;<br>\nА &nbsp;там &nbsp;почнуться &nbsp;ночі &nbsp;сильвестрові. &nbsp;<br>\nА &nbsp;там &nbsp;Хрещення, &nbsp;Знайдення &nbsp;Глави… &nbsp;<br>\nЦе &nbsp;перемир'я, &nbsp;хлопці, &nbsp;до &nbsp;трави. &nbsp;<br>\n<br>\n…Іван &nbsp;стояв, &nbsp;дивився &nbsp;на &nbsp;валу. &nbsp;<br>\nВсе &nbsp;перед &nbsp;ним &nbsp;було &nbsp;як &nbsp;на &nbsp;долоні. &nbsp;<br>\nЗдіймало &nbsp;військо &nbsp;сніжну &nbsp;кушпелу. &nbsp;<br>\nОт &nbsp;коней &nbsp;шкода. &nbsp;Дуже &nbsp;добрі &nbsp;коні. &nbsp;<br>\n<br>\nЦе &nbsp;ж &nbsp;де &nbsp;не &nbsp;йшли, &nbsp;забрали &nbsp;під &nbsp;сідло. &nbsp;<br>\nТака &nbsp;зима, &nbsp;морози &nbsp;іорданські. &nbsp;<br>\nИч, &nbsp;скільки &nbsp;панства &nbsp;з &nbsp;ними &nbsp;прибуло! &nbsp;<br>\nОдин &nbsp;приїхав &nbsp;у &nbsp;кареті &nbsp;гданській. &nbsp;<br>\n<br>\nІ &nbsp;німці &nbsp;є. &nbsp;Теж &nbsp;лицарі &nbsp;тевтонські. &nbsp;<br>\nУсе &nbsp;кричить, &nbsp;нуртується, &nbsp;гуде. &nbsp;<br>\nЗвалити &nbsp;хочуть &nbsp;стіни &nbsp;єрихонські. &nbsp;<br>\nНічого. &nbsp;Вал &nbsp;міцненький. &nbsp;Не &nbsp;впаде. &nbsp;<br>\n<br>\nОт &nbsp;тільки &nbsp;балка &nbsp;од &nbsp;дороги &nbsp;близько. &nbsp;<br>\nГей, &nbsp;діду, &nbsp;діду, &nbsp;ви &nbsp;ще &nbsp;там &nbsp;живі? &nbsp;<br>\nТа &nbsp;й &nbsp;те &nbsp;сказать, &nbsp;– &nbsp;<br>\n<br>\nхіба &nbsp;це &nbsp;вперше &nbsp;військо &nbsp;<br>\n<br>\nу &nbsp;нього &nbsp;там &nbsp;пройшло &nbsp;по &nbsp;голові? &nbsp;<br>\n<br>\nПливуть &nbsp;над &nbsp;степом &nbsp;хмари &nbsp;волохаті. &nbsp;<br>\nЖиве &nbsp;там &nbsp;якось, &nbsp;як &nbsp;уже &nbsp;не &nbsp;є. &nbsp;<br>\nОдин-один. &nbsp;<br>\n<br>\nІ &nbsp;домовик &nbsp;у &nbsp;хаті &nbsp;<br>\n<br>\nсміється, &nbsp;плаче &nbsp;й &nbsp;руку &nbsp;подає… &nbsp;<br>\n<br>\nА &nbsp;десь &nbsp;окремо, &nbsp;як &nbsp;болюча &nbsp;згадка, &nbsp;<br>\nстоїть &nbsp;за &nbsp;зиму &nbsp;нахолола &nbsp;хатка. &nbsp;<br>\nНад &nbsp;Ворсклою, &nbsp;під &nbsp;тими &nbsp;яворами, &nbsp;<br>\nде &nbsp;вже &nbsp;ніхто &nbsp;не &nbsp;світить &nbsp;вечорами. &nbsp;<br>\nІ &nbsp;тільки &nbsp;вогник &nbsp;блимає &nbsp;вгорі. &nbsp;<br>\nТам, &nbsp;певно, &nbsp;Бог &nbsp;живе &nbsp;в &nbsp;монастирі. &nbsp;<br>\n<br>\nІ &nbsp;вже &nbsp;забута &nbsp;Богом &nbsp;і &nbsp;людьми &nbsp;<br>\nживе &nbsp;Маруся &nbsp;в &nbsp;захистку &nbsp;зими. &nbsp;<br>\nУ &nbsp;снігових &nbsp;завоях &nbsp;завірюхи, &nbsp;<br>\nде &nbsp;вже &nbsp;од &nbsp;хати &nbsp;тільки &nbsp;острішок, &nbsp;<br>\nкалиною &nbsp;годує &nbsp;омелюхів, &nbsp;<br>\nотих &nbsp;жовтеньких &nbsp;стомлених &nbsp;пташок. &nbsp;<br>\n<br>\nЛиш &nbsp;час &nbsp;від &nbsp;часу &nbsp;прогучать &nbsp;копита. &nbsp;<br>\nА &nbsp;там &nbsp;до &nbsp;хати &nbsp;й &nbsp;стежка &nbsp;не &nbsp;пробита. &nbsp;<br>\nБіліє &nbsp;сніг &nbsp;в &nbsp;лелечому &nbsp;гнізді, &nbsp;<br>\nі &nbsp;льоду &nbsp;вже &nbsp;намерзло &nbsp;підбадді. &nbsp;<br>\n<br>\nХоч &nbsp;би &nbsp;десь &nbsp;вийшла &nbsp;в &nbsp;церкву, &nbsp;поміж &nbsp;люди, &nbsp;<br>\nа &nbsp;то &nbsp;ж &nbsp;одна, &nbsp;ніколи &nbsp;і &nbsp;нікуди. &nbsp;<br>\nСухотний &nbsp;кашель &nbsp;надриває &nbsp;груди. &nbsp;<br>\nСтоїть &nbsp;зима. &nbsp;Короткі &nbsp;сірі &nbsp;дні. &nbsp;<br>\nВночі &nbsp;горять &nbsp;сторожові &nbsp;вогні. &nbsp;<br>\n<br>\nЩодня, &nbsp;щомиті &nbsp;полк &nbsp;напоготові. &nbsp;<br>\nІван &nbsp;мовчить. &nbsp;<br>\n<br>\nДумки &nbsp;тепер &nbsp;тернові. &nbsp;<br>\n<br>\nІ &nbsp;лиш &nbsp;бринить, &nbsp;як &nbsp;болісна &nbsp;струна: &nbsp;<br>\nа &nbsp;як &nbsp;Маруся, &nbsp;як &nbsp;же &nbsp;там &nbsp;вона? &nbsp;<br>\n<br>\n…Та &nbsp;як, &nbsp;нічого. &nbsp;Нарікати &nbsp;гріх. &nbsp;<br>\nХіба &nbsp;я &nbsp;вже &nbsp;нещасніша &nbsp;за &nbsp;всіх? &nbsp;<br>\n<br>\nЖиве &nbsp;ж &nbsp;оно &nbsp;Ящиха &nbsp;Балаклійська. &nbsp;<br>\nА &nbsp;голосила &nbsp;ж &nbsp;років &nbsp;півтора. &nbsp;<br>\nА &nbsp;чоловік &nbsp;же &nbsp;не &nbsp;вернувся &nbsp;з &nbsp;війська, &nbsp;<br>\nживе &nbsp;ж &nbsp;вона, &nbsp;нічого, &nbsp;не &nbsp;вмира. &nbsp;<br>\n<br>\nОтак &nbsp;і &nbsp;я, &nbsp;привикну, &nbsp;якось &nbsp;житиму. &nbsp;<br>\nНіхто &nbsp;і &nbsp;не &nbsp;побачить, &nbsp;як &nbsp;тужитиму. &nbsp;<br>\n<br>\nТа &nbsp;тільки &nbsp;ж &nbsp;я &nbsp;вдова &nbsp;не &nbsp;Балаклійська. &nbsp;<br>\nУ &nbsp;неї &nbsp;муж &nbsp;не &nbsp;повернувся &nbsp;з &nbsp;війська. &nbsp;<br>\nПоліг, &nbsp;загинув, &nbsp;вбитий &nbsp;молодим. &nbsp;<br>\nЇй &nbsp;можна &nbsp;вічно &nbsp;плакати &nbsp;за &nbsp;ним. &nbsp;<br>\n<br>\nЩаслива &nbsp;ти, &nbsp;Ящихо &nbsp;Кошова! &nbsp;<br>\nА &nbsp;я… &nbsp;Хто &nbsp;я? &nbsp;По &nbsp;кому &nbsp;я &nbsp;вдова?! &nbsp;<br>\n<br>\n…Так &nbsp;і &nbsp;живу. &nbsp;Минаю, &nbsp;наче &nbsp;хмарка. &nbsp;<br>\nВся &nbsp;облітаю, &nbsp;як &nbsp;осінній &nbsp;лист. &nbsp;<br>\nТо &nbsp;мишеня &nbsp;майне &nbsp;із &nbsp;закамарка. &nbsp;<br>\nТо &nbsp;дров &nbsp;підкине &nbsp;дядько &nbsp;Шибилист. &nbsp;<br>\n<br>\nТо &nbsp;ти &nbsp;розважиш &nbsp;тугу &nbsp;нещадиму. &nbsp;<br>\nТо &nbsp;якось &nbsp;я &nbsp;і &nbsp;викреплю &nbsp;цю &nbsp;зиму. &nbsp;<br>\n<br>\nТак, &nbsp;сплю &nbsp;не &nbsp;сплю, &nbsp;зіщулюсь &nbsp;на &nbsp;печі. &nbsp;<br>\nІ &nbsp;виє &nbsp;пес &nbsp;на &nbsp;місяць &nbsp;уночі. &nbsp;<br>\n<br>\nІван &nbsp;узяв &nbsp;ту &nbsp;руку, &nbsp;мов &nbsp;крижину: &nbsp;<br>\n– &nbsp;Ходім &nbsp;зі &nbsp;мною, &nbsp;доленько, &nbsp;ходім. &nbsp;<br>\nЯкби &nbsp;мені &nbsp;ти &nbsp;стала &nbsp;за &nbsp;дружину, &nbsp;<br>\nяка &nbsp;б &nbsp;то &nbsp;радість &nbsp;увійшла &nbsp;в &nbsp;мій &nbsp;дім! &nbsp;<br>\n<br>\nНе &nbsp;повернула &nbsp;навіть &nbsp;голови. &nbsp;<br>\nЛише &nbsp;печальне &nbsp;око &nbsp;з-під &nbsp;брови. &nbsp;<br>\nВажка &nbsp;жалоба &nbsp;чорної &nbsp;коси, &nbsp;<br>\nі &nbsp;тільки &nbsp;тінь &nbsp;колишньої &nbsp;краси. &nbsp;<br>\n<br>\n– &nbsp;Кого &nbsp;ти &nbsp;любиш, &nbsp;Іване? &nbsp;<br>\n<br>\nМене &nbsp;<br>\n<br>\nчи &nbsp;свою &nbsp;пам'ять? &nbsp;<br>\n<br>\nКрасива &nbsp;я &nbsp;була, &nbsp;правда? &nbsp;<br>\n<br>\nСхожа &nbsp;на &nbsp;свою &nbsp;матір. &nbsp;<br>\n<br>\nСмілива &nbsp;я &nbsp;була, &nbsp;правда? &nbsp;<br>\n<br>\nСхожа &nbsp;на &nbsp;свого &nbsp;батька. &nbsp;<br>\n<br>\nСпівуча &nbsp;я &nbsp;була, &nbsp;правда? &nbsp;<br>\n<br>\nСхожа &nbsp;на &nbsp;свій &nbsp;народ. &nbsp;<br>\n<br>\nА &nbsp;тепер &nbsp;моє &nbsp;обличчя &nbsp;зведене &nbsp;судомою &nbsp;болю. &nbsp;<br>\n<br>\n &nbsp; &nbsp; &nbsp; &nbsp; &nbsp; &nbsp;Вмираю &nbsp;від &nbsp;сухот. &nbsp;<br>\n<br>\nСама &nbsp;від &nbsp;себе &nbsp;вже &nbsp;вмерла. &nbsp;<br>\nІ &nbsp;ти &nbsp;це, &nbsp;Іване, &nbsp;знаєш. &nbsp;<br>\nОце, &nbsp;що &nbsp;від &nbsp;мене &nbsp;лишилось, &nbsp;<br>\n<br>\nто, &nbsp;власне, &nbsp;уже &nbsp;не &nbsp;я. &nbsp;<br>\n<br>\nТи &nbsp;любиш &nbsp;не &nbsp;цю, &nbsp;Іване. &nbsp;<br>\nТи &nbsp;пам'ять &nbsp;свою &nbsp;кохаєш. &nbsp;<br>\nЩасливий &nbsp;будь &nbsp;нею, &nbsp;Іване. &nbsp;<br>\nБо &nbsp;пам'ять &nbsp;завжди &nbsp;твоя. &nbsp;<br>\n<br>\n– &nbsp;Я &nbsp;і &nbsp;тоді &nbsp;любив &nbsp;тебе &nbsp;до &nbsp;болю. &nbsp;<br>\nА &nbsp;вже &nbsp;тепер, &nbsp;Марусю, &nbsp;й &nbsp;поготів. &nbsp;<br>\nДозволь &nbsp;мені &nbsp;лишитися &nbsp;з &nbsp;тобою. &nbsp;<br>\nОтак &nbsp;як &nbsp;є. &nbsp;Без &nbsp;змовин &nbsp;і &nbsp;сватів. &nbsp;<br>\n<br>\nУ &nbsp;церкву &nbsp;підем. &nbsp;Піп &nbsp;нас &nbsp;обвінчає. &nbsp;<br>\nВесілля &nbsp;справим. &nbsp;Пушкаря &nbsp;позвем. &nbsp;<br>\nЯк &nbsp;не &nbsp;полюбиш, &nbsp;в &nbsp;мене &nbsp;вистачає &nbsp;<br>\nна &nbsp;двох &nbsp;любові. &nbsp;Якось &nbsp;проживем. &nbsp;<br>\n<br>\n– &nbsp;Мене, &nbsp;Іване, &nbsp;– &nbsp;отаку &nbsp;понівечену? &nbsp;<br>\nМене, &nbsp;Іване, &nbsp;– &nbsp;отаку &nbsp;гірку? &nbsp;<br>\nХай &nbsp;Бог &nbsp;пошле &nbsp;тобі &nbsp;хорошу &nbsp;дівчину, &nbsp;<br>\nще &nbsp;будеш &nbsp;ти &nbsp;щасливий &nbsp;на &nbsp;віку. &nbsp;<br>\n<br>\nНа &nbsp;тому &nbsp;досить. &nbsp;І &nbsp;кінець &nbsp;розмові. &nbsp;<br>\nНе &nbsp;треба &nbsp;й &nbsp;говорити &nbsp;нам &nbsp;про &nbsp;це. &nbsp;<br>\nМоє &nbsp;життя &nbsp;– &nbsp;руйновище &nbsp;любові, &nbsp;<br>\nде &nbsp;вже &nbsp;ніякий &nbsp;цвіт &nbsp;не &nbsp;процвіте. &nbsp;<br>\n<br>\n– &nbsp;Останній &nbsp;плід &nbsp;на &nbsp;Чураївськім &nbsp;вітті! &nbsp;<br>\nОббив &nbsp;тебе &nbsp;такий &nbsp;жорстокий &nbsp;грім. &nbsp;<br>\nХоч &nbsp;би &nbsp;була &nbsp;залишила &nbsp;на &nbsp;світі &nbsp;<br>\nдитиночку &nbsp;із &nbsp;голосом &nbsp;твоїм! &nbsp;<br>\n<br>\n– &nbsp;Вже &nbsp;не &nbsp;залишу, &nbsp;долю &nbsp;змарнувала. &nbsp;<br>\nВже &nbsp;не &nbsp;залишу, &nbsp;час &nbsp;мій &nbsp;підоспів. &nbsp;<br>\nЯкби &nbsp;тепер, &nbsp;мабуть, &nbsp;я &nbsp;заспівала, &nbsp;<br>\nбуло &nbsp;б &nbsp;це &nbsp;вже &nbsp;хрипіння, &nbsp;а &nbsp;не &nbsp;спів. &nbsp;<br>\nТак &nbsp;і &nbsp;живу, &nbsp;без &nbsp;голосу, &nbsp;німа. &nbsp;<br>\nПісень &nbsp;немає &nbsp;– &nbsp;і &nbsp;мене &nbsp;нема. &nbsp;<br>\n<br>\n…Оце &nbsp;і &nbsp;все, &nbsp;що &nbsp;є &nbsp;тепер &nbsp;у &nbsp;мене, &nbsp;<br>\nмоя &nbsp;матусю, &nbsp;нене &nbsp;моя, &nbsp;нене! &nbsp;– &nbsp;<br>\nота &nbsp;могила, &nbsp;на &nbsp;могилі &nbsp;хрест, &nbsp;<br>\nі &nbsp;на &nbsp;деревах &nbsp;білий &nbsp;ожелест. &nbsp;<br>\n<br>\nБула &nbsp;у &nbsp;мене &nbsp;мати, &nbsp;наче &nbsp;бджілонька. &nbsp;<br>\nТепер &nbsp;я &nbsp;тут &nbsp;лишилася &nbsp;сама. &nbsp;<br>\nСтоїть &nbsp;її &nbsp;холодная &nbsp;постілонька. &nbsp;<br>\nВсе &nbsp;як &nbsp;було. &nbsp;А &nbsp;матері &nbsp;нема. &nbsp;<br>\nЦе &nbsp;я &nbsp;убила, &nbsp;я! &nbsp;Її, &nbsp;хорошу. &nbsp;<br>\nКартай &nbsp;себе &nbsp;уже &nbsp;чи &nbsp;не &nbsp;картай. &nbsp;<br>\nПро &nbsp;що, &nbsp;Іване, &nbsp;я &nbsp;тебе &nbsp;попрошу, &nbsp;– &nbsp;<br>\nпіди &nbsp;з &nbsp;могили &nbsp;сніг &nbsp;поодгортай. &nbsp;<br>\n<br>\nІде &nbsp;Іван. &nbsp;І &nbsp;знову &nbsp;повертає. &nbsp;<br>\nДумками &nbsp;сніг &nbsp;з &nbsp;могили &nbsp;одгортає. &nbsp;<br>\nВороже &nbsp;військо… &nbsp;Цвинтар &nbsp;при &nbsp;дорозі… &nbsp;<br>\nЧетвертий &nbsp;тиждень &nbsp;місто &nbsp;у &nbsp;облозі. &nbsp;<br>\n<br>\n…Рубають, &nbsp;кляті, &nbsp;Пушкарівський &nbsp;ліс. &nbsp;<br>\nТріщать &nbsp;і &nbsp;стогнуть, &nbsp;валяться &nbsp;дерева. &nbsp;<br>\nТам &nbsp;і &nbsp;село &nbsp;за &nbsp;лісом &nbsp;– &nbsp;Пушкареве. &nbsp;<br>\nРубають, &nbsp;кляті, &nbsp;Пушкарівський &nbsp;ліс! &nbsp;<br>\n<br>\nСтарі &nbsp;дуби &nbsp;і &nbsp;парость &nbsp;молоду &nbsp;– &nbsp;<br>\nаби &nbsp;сьогодні, &nbsp;а &nbsp;вперед &nbsp;не &nbsp;дбають &nbsp;– &nbsp;<br>\nрубають &nbsp;криво, &nbsp;косо, &nbsp;без &nbsp;ладу, &nbsp;<br>\nаж &nbsp;так &nbsp;і &nbsp;видно: &nbsp;не &nbsp;своє &nbsp;рубають. &nbsp;<br>\n<br>\nЩо &nbsp;день, &nbsp;що &nbsp;ніч &nbsp;– &nbsp;рубають, &nbsp;аж &nbsp;гуде. &nbsp;<br>\nІз &nbsp;валу &nbsp;видно &nbsp;– &nbsp;звозять &nbsp;до &nbsp;дороги. &nbsp;<br>\nТа &nbsp;ще &nbsp;й &nbsp;підстрелять &nbsp;зайця &nbsp;де-не-де, &nbsp;<br>\nта &nbsp;ще &nbsp;й &nbsp;ведмедя &nbsp;викурять &nbsp;з &nbsp;берлоги. &nbsp;<br>\n<br>\nСто &nbsp;років &nbsp;ріс. &nbsp;І &nbsp;ще &nbsp;сто &nbsp;років &nbsp;ріс. &nbsp;<br>\nПолковнику! &nbsp;Це &nbsp;ж &nbsp;треба &nbsp;провалитись, &nbsp;<br>\nщоб &nbsp;так &nbsp;оце &nbsp;стояти &nbsp;і &nbsp;дивитись!.. &nbsp;<br>\nРубають, &nbsp;кляті, &nbsp;Пушкарівський &nbsp;ліс. &nbsp;<br>\n<br>\nПушкар &nbsp;– &nbsp;нічого. &nbsp;Глянув &nbsp;– &nbsp;і &nbsp;нічого. &nbsp;<br>\nСпокійні &nbsp;очі. &nbsp;Сива &nbsp;голова. &nbsp;<br>\nШорстка &nbsp;кирея &nbsp;кольору &nbsp;нічного. &nbsp;<br>\nДивився. &nbsp;<br>\n<br>\nДумав. &nbsp;<br>\n<br>\n– &nbsp;Швидше &nbsp;б &nbsp;та &nbsp;трава! &nbsp;<br>\n<br>\n…Вночі &nbsp;над &nbsp;валом &nbsp;палахтить &nbsp;заграва. &nbsp;<br>\nІ &nbsp;попіл &nbsp;пахне &nbsp;долею &nbsp;Триліс. &nbsp;<br>\nЯк &nbsp;дикий &nbsp;звір, &nbsp;обкладена &nbsp;Полтава. &nbsp;<br>\nГорять &nbsp;багаття &nbsp;– &nbsp;Пушкарівський &nbsp;ліс. &nbsp;<br>\n<br>\nГорять &nbsp;багаття. &nbsp;Панство &nbsp;смажить &nbsp;вепра. &nbsp;<br>\nДесь &nbsp;доп'яли &nbsp;старого &nbsp;сікача. &nbsp;<br>\nСидять, &nbsp;неначе &nbsp;виходці &nbsp;із &nbsp;пекла, &nbsp;<br>\nусі &nbsp;пани &nbsp;полтавського &nbsp;ключа. &nbsp;<br>\n<br>\nУ &nbsp;тих &nbsp;снігах, &nbsp;у &nbsp;тому &nbsp;палахтінні, &nbsp;<br>\nзаслухані &nbsp;у &nbsp;власну &nbsp;маячню, &nbsp;<br>\nсидять, &nbsp;як &nbsp;хижі &nbsp;сатанинські &nbsp;тіні, &nbsp;<br>\nу &nbsp;пурпурових &nbsp;відблисках &nbsp;вогню. &nbsp;<br>\n<br>\nІ &nbsp;тільки &nbsp;цвинтар &nbsp;чорними &nbsp;хрестами &nbsp;<br>\nіз &nbsp;ночі &nbsp;підступає &nbsp;до &nbsp;багать. &nbsp;<br>\nІ &nbsp;вихолка &nbsp;ніяк &nbsp;не &nbsp;перестане, &nbsp;<br>\nяк &nbsp;привиди, &nbsp;у &nbsp;пітьму &nbsp;одбігать… &nbsp;<br>\n<br>\nОскільки &nbsp;ж &nbsp;мир, &nbsp;<br>\n<br>\nстріляти &nbsp;нам &nbsp;не &nbsp;можна. &nbsp;<br>\n<br>\nЛесько &nbsp;тупцює, &nbsp;сильно &nbsp;перемерз. &nbsp;<br>\nУ &nbsp;труби &nbsp;грають. &nbsp;Наволоч &nbsp;вельможна &nbsp;<br>\nсама &nbsp;з &nbsp;собою &nbsp;танчить &nbsp;полонез. &nbsp;<br>\n<br>\nМовляв, &nbsp;їм &nbsp;добре. &nbsp;Козакам &nbsp;в &nbsp;досаду. &nbsp;<br>\nОсь &nbsp;почекай, &nbsp;мазурку &nbsp;це &nbsp;утнуть. &nbsp;<br>\nМи &nbsp;видержим. &nbsp;Хай &nbsp;танчать &nbsp;до &nbsp;упаду. &nbsp;<br>\nВони &nbsp;стріляти &nbsp;першими &nbsp;почнуть. &nbsp;<br>\n<br>\n…Стоять &nbsp;вельможні. &nbsp;Діло &nbsp;затяжне. &nbsp;<br>\nЗдається, &nbsp;так &nbsp;стоятимуть &nbsp;довіку. &nbsp;<br>\nЛесько &nbsp;сміється: &nbsp;– &nbsp;Голод &nbsp;підіжме, &nbsp;<br>\nчкурнуть, &nbsp;як &nbsp;чорт &nbsp;від &nbsp;кукуріку. &nbsp;<br>\n<br>\nОт &nbsp;хто &nbsp;веселий, &nbsp;так &nbsp;оцей &nbsp;Лесько. &nbsp;<br>\nБіда &nbsp;йому &nbsp;для &nbsp;смутку &nbsp;не &nbsp;причина. &nbsp;<br>\nБо &nbsp;як &nbsp;приніс &nbsp;на &nbsp;світ &nbsp;його &nbsp;бузько, &nbsp;<br>\nто &nbsp;так &nbsp;і &nbsp;виріс &nbsp;наймитом &nbsp;хлопчина. &nbsp;<br>\n<br>\nТак &nbsp;присутяжив &nbsp;змалку &nbsp;його &nbsp;чмир, &nbsp;<br>\nтак &nbsp;остогидли &nbsp;стусани &nbsp;і &nbsp;кпини, &nbsp;– &nbsp;<br>\nа &nbsp;тут &nbsp;війна. &nbsp;А &nbsp;це &nbsp;ж &nbsp;таки &nbsp;не &nbsp;мир. &nbsp;<br>\nВ &nbsp;чмира &nbsp;табун, &nbsp;а &nbsp;у &nbsp;Леська &nbsp;– &nbsp;й &nbsp;шкапини. &nbsp;<br>\n<br>\nВдовиний &nbsp;син, &nbsp;замріяна &nbsp;душа, &nbsp;– &nbsp;<br>\nвже &nbsp;сотня &nbsp;їхня &nbsp;вийшла &nbsp;із &nbsp;Опішні, &nbsp;<br>\nа &nbsp;він &nbsp;біжить &nbsp;за &nbsp;ними, &nbsp;як &nbsp;лоша, &nbsp;<br>\nі &nbsp;гірко &nbsp;думи &nbsp;думає &nbsp;нівтішні, &nbsp;– &nbsp;<br>\n<br>\nщо &nbsp;як &nbsp;же &nbsp;так, &nbsp;в &nbsp;похід &nbsp;йому &nbsp;пора, &nbsp;<br>\nсімнадцять &nbsp;літ, &nbsp;а &nbsp;він &nbsp;сидіти &nbsp;буде?! &nbsp;<br>\nЯкби &nbsp;коня &nbsp;позичити &nbsp;в &nbsp;чмир, &nbsp;<br>\nа &nbsp;шаблю &nbsp;він &nbsp;і &nbsp;в &nbsp;битві &nbsp;роздобуде! &nbsp;<br>\n<br>\n…Його &nbsp;піймав &nbsp;хазяїн &nbsp;у &nbsp;степу. &nbsp;<br>\nЗ &nbsp;чужою &nbsp;в &nbsp;суд &nbsp;приведений &nbsp;конякою, &nbsp;<br>\nвін &nbsp;пояснив, &nbsp;що &nbsp;квапився &nbsp;в &nbsp;похід, &nbsp;<br>\nотож &nbsp;не &nbsp;встиг &nbsp;чмиру &nbsp;сказати &nbsp;\"дякую\". &nbsp;<br>\n<br>\nПодумав &nbsp;суд &nbsp;і &nbsp;розсудив &nbsp;їх &nbsp;так: &nbsp;<br>\nщо &nbsp;він &nbsp;же &nbsp;вкрав &nbsp;не &nbsp;гроші, &nbsp;не &nbsp;з &nbsp;городу. &nbsp;<br>\nІде &nbsp;війна. &nbsp;А &nbsp;що &nbsp;ж &nbsp;то &nbsp;за &nbsp;козак, &nbsp;<br>\nкотрий &nbsp;коня &nbsp;не &nbsp;має &nbsp;для &nbsp;походу? &nbsp;<br>\n<br>\nЩо &nbsp;він &nbsp;чмиру &nbsp;ніяка &nbsp;ж &nbsp;не &nbsp;рідня, &nbsp;<br>\nа &nbsp;все &nbsp;життя &nbsp;старається, &nbsp;гарує. &nbsp;<br>\nНе &nbsp;доробився &nbsp;до &nbsp;свого &nbsp;коня, &nbsp;<br>\nто &nbsp;хай &nbsp;йому &nbsp;хазяїн &nbsp;подарує. &nbsp;<br>\n<br>\nОтож &nbsp;тепер &nbsp;він &nbsp;хлопець &nbsp;при &nbsp;коні. &nbsp;<br>\nХоробрий &nbsp;хлопець, &nbsp;не &nbsp;якась &nbsp;там &nbsp;хлипавка. &nbsp;<br>\n…Лесько &nbsp;сказав: &nbsp;– &nbsp;Хіба &nbsp;це &nbsp;голод? &nbsp;Ні. &nbsp;<br>\nЦе &nbsp;просто &nbsp;піст. &nbsp;На &nbsp;те &nbsp;ж &nbsp;воно &nbsp;й &nbsp;пилипівка. &nbsp;<br>\n<br>\n…А &nbsp;дні &nbsp;ідуть. &nbsp;Удавнилась &nbsp;облога. &nbsp;<br>\nВже &nbsp;навіть &nbsp;звикли. &nbsp;Йдеться &nbsp;до &nbsp;Різдва. &nbsp;<br>\nЗ &nbsp;усіх &nbsp;боків &nbsp;одрізана &nbsp;дорога, &nbsp;– &nbsp;<br>\nПолтавонько, &nbsp;ти &nbsp;все-таки &nbsp;жива?! &nbsp;<br>\n<br>\nВже &nbsp;навіть &nbsp;хтось &nbsp;пішов &nbsp;на &nbsp;вечорниці, &nbsp;<br>\nоб &nbsp;землю &nbsp;вдарив &nbsp;лиха &nbsp;того &nbsp;шмат. &nbsp;<br>\nДівки &nbsp;собі &nbsp;стоять &nbsp;біля &nbsp;криниці, &nbsp;<br>\nа &nbsp;парубки &nbsp;стоять &nbsp;біля &nbsp;дівчат. &nbsp;<br>\n<br>\nГрицькову &nbsp;мати &nbsp;доживає &nbsp;віку. &nbsp;<br>\nОтаман &nbsp;Гук &nbsp;гукає &nbsp;на &nbsp;валу. &nbsp;<br>\nШинкарка &nbsp;Таця &nbsp;сіла &nbsp;на &nbsp;публіку, &nbsp;<br>\nза &nbsp;блудодійство &nbsp;врізано &nbsp;полу. &nbsp;<br>\n<br>\nВ &nbsp;неділю &nbsp;був &nbsp;базар. &nbsp;<br>\n<br>\nВже &nbsp;чим &nbsp;там &nbsp;торгували, &nbsp;<br>\n<br>\nале &nbsp;ж &nbsp;таки &nbsp;– &nbsp;в &nbsp;неділю &nbsp;був &nbsp;базар. &nbsp;<br>\nБаби &nbsp;на &nbsp;гурт &nbsp;дві &nbsp;качки &nbsp;продавали. &nbsp;<br>\nХто &nbsp;виніс &nbsp;мак, &nbsp;хто &nbsp;рибу, &nbsp;хто &nbsp;узвар. &nbsp;<br>\n<br>\nХтось &nbsp;навіть &nbsp;бачив &nbsp;справжню &nbsp;паляницю. &nbsp;<br>\nДзизь &nbsp;навіть &nbsp;трохи &nbsp;душу &nbsp;закропив. &nbsp;<br>\nЛесько, &nbsp;продавши &nbsp;гриву &nbsp;гривострижцю, &nbsp;<br>\nсобі &nbsp;пищаль &nbsp;гвинтовану &nbsp;купив. &nbsp;<br>\n<br>\nЗате &nbsp;було &nbsp;матерій &nbsp;на &nbsp;базарі! &nbsp;– &nbsp;<br>\nзарбаф, &nbsp;штамет, &nbsp;об'яр &nbsp;і &nbsp;алтабас. &nbsp;<br>\nА &nbsp;нащо &nbsp;ті &nbsp;шовки &nbsp;та &nbsp;мухоярі? &nbsp;<br>\nТепер &nbsp;купляй &nbsp;китайку &nbsp;про &nbsp;запас. &nbsp;<br>\n<br>\nА &nbsp;ще &nbsp;були &nbsp;там &nbsp;прянощі &nbsp;й &nbsp;приправи. &nbsp;<br>\nТакі &nbsp;ж &nbsp;приправи &nbsp;гарні, &nbsp;як &nbsp;на &nbsp;сміх. &nbsp;<br>\nШапран &nbsp;та &nbsp;перець, &nbsp;– &nbsp;до &nbsp;якої &nbsp;страви? &nbsp;<br>\nЧи &nbsp;той &nbsp;мушкатний &nbsp;запашний &nbsp;горіх? &nbsp;<br>\n<br>\nІмбирцю, &nbsp;може? &nbsp;Може, &nbsp;кардамону? &nbsp;<br>\nЦитрон &nbsp;заморський, &nbsp;– &nbsp;гріш &nbsp;йому &nbsp;ціна, &nbsp;<br>\nколи &nbsp;керсетку &nbsp;он &nbsp;яку &nbsp;червону &nbsp;<br>\nдають &nbsp;за &nbsp;вузлик &nbsp;прілого &nbsp;пшона. &nbsp;<br>\n<br>\nТакий &nbsp;Святвечір, &nbsp;що &nbsp;нема &nbsp;й &nbsp;куті. &nbsp;<br>\nСтоїть &nbsp;Іван. &nbsp;Над &nbsp;валом &nbsp;крупка &nbsp;сіє. &nbsp;<br>\n– &nbsp;Чого &nbsp;стоїш &nbsp;отут &nbsp;на &nbsp;видноті? &nbsp;<br>\nЩе &nbsp;стрілить &nbsp;хто. &nbsp;<br>\n<br>\n– &nbsp;Не &nbsp;стрілить. &nbsp;Не &nbsp;посміє. &nbsp;<br>\n<br>\nБув &nbsp;у &nbsp;Марусі. &nbsp;Снігом &nbsp;замело. &nbsp;<br>\nПрийшов &nbsp;до &nbsp;неї, &nbsp;навіть &nbsp;не &nbsp;зраділа. &nbsp;<br>\nА &nbsp;на &nbsp;Святвечір &nbsp;як &nbsp;вона &nbsp;сиділа, &nbsp;<br>\nто &nbsp;вже &nbsp;од &nbsp;неї &nbsp;тіні &nbsp;не &nbsp;було. &nbsp;<br>\n<br>\nМовчить &nbsp;Іван, &nbsp;потемнівши &nbsp;лицем. &nbsp;<br>\nОчей &nbsp;не &nbsp;зводить &nbsp;з &nbsp;поля &nbsp;і &nbsp;дороги. &nbsp;<br>\nІ &nbsp;кожна &nbsp;мить &nbsp;то &nbsp;може &nbsp;буть &nbsp;кінцем, &nbsp;<br>\nто &nbsp;може &nbsp;буть &nbsp;початком &nbsp;перемоги. &nbsp;<br>\n<br>\n…А &nbsp;це &nbsp;якраз &nbsp;після &nbsp;Різдва &nbsp;уранці &nbsp;<br>\nушкварили &nbsp;панове &nbsp;навдиранці. &nbsp;<br>\nНалаштували &nbsp;з &nbsp;ночі &nbsp;свою &nbsp;валку, &nbsp;<br>\nвже &nbsp;без &nbsp;погроз, &nbsp;без &nbsp;лютих &nbsp;перехвалок, &nbsp;<br>\nзнялися &nbsp;тихенько &nbsp;– &nbsp;та &nbsp;й &nbsp;у &nbsp;степ &nbsp;безмежний. &nbsp;<br>\nТо &nbsp;вже &nbsp;тепер &nbsp;хоч &nbsp;цвинтар &nbsp;незалежний. &nbsp;<br>\n<br>\nБо &nbsp;поки &nbsp;тут &nbsp;вони &nbsp;під &nbsp;валом &nbsp;бігали, &nbsp;<br>\nу &nbsp;ці &nbsp;ворота &nbsp;ступою &nbsp;товкли, &nbsp;<br>\nу &nbsp;спину &nbsp;їм &nbsp;з &nbsp;Брацлавщини &nbsp;й &nbsp;Чернігова &nbsp;<br>\nнових &nbsp;постань &nbsp;пожежі &nbsp;припекли. &nbsp;<br>\n<br>\nТо &nbsp;й &nbsp;мусили &nbsp;забрать &nbsp;свої &nbsp;застави, &nbsp;<br>\nмабуть, &nbsp;уже &nbsp;не &nbsp;тільки &nbsp;з-під &nbsp;Полтави. &nbsp;<br>\n<br>\nІ &nbsp;відступили &nbsp;– &nbsp;у &nbsp;полях &nbsp;тих &nbsp;самих. &nbsp;<br>\nЗа &nbsp;ними &nbsp;панство &nbsp;у &nbsp;ріжнатих &nbsp;санях. &nbsp;<br>\nІ &nbsp;їхній &nbsp;ксьондз, &nbsp;небритий &nbsp;півзими, &nbsp;<br>\nзакутаний &nbsp;в &nbsp;тутейші &nbsp;килими. &nbsp;<br>\nІ &nbsp;те &nbsp;кварцяне &nbsp;військо &nbsp;зашкарубле, &nbsp;<br>\nі &nbsp;ті &nbsp;гусари, &nbsp;зведені &nbsp;на &nbsp;пси, &nbsp;<br>\nв &nbsp;обледеніле &nbsp;хутряне &nbsp;шкаруп'я &nbsp;<br>\nховаючи &nbsp;похнюплені &nbsp;носи… &nbsp;<br>\n<br>\nВже &nbsp;й &nbsp;день &nbsp;минув, &nbsp;і &nbsp;обрії &nbsp;примеркли. &nbsp;<br>\nУже &nbsp;й &nbsp;людьми &nbsp;дорога &nbsp;загула. &nbsp;<br>\nІ &nbsp;кволим &nbsp;дзвоном &nbsp;цвинтарної &nbsp;церкви &nbsp;<br>\nжива &nbsp;Полтава &nbsp;голос &nbsp;подала. &nbsp;<br>\n<br>\nГен-ген &nbsp;у &nbsp;полі &nbsp;бовваніє &nbsp;чата. &nbsp;<br>\nА &nbsp;при &nbsp;дорозі, &nbsp;жерлом &nbsp;у &nbsp;замет, &nbsp;<br>\nстоїть &nbsp;покинута &nbsp;гармата, &nbsp;<br>\nчавунний &nbsp;львівський &nbsp;фальконет. &nbsp;<br>\n<br>\nДе &nbsp;слідно &nbsp;кіньми, &nbsp;застрибали &nbsp;галки. &nbsp;<br>\nВечірнє &nbsp;сонце &nbsp;скоро &nbsp;догорить. &nbsp;<br>\n…І &nbsp;знов &nbsp;димок &nbsp;із &nbsp;Дідової &nbsp;Балки &nbsp;<br>\nкурить &nbsp;собі &nbsp;у &nbsp;небо &nbsp;та &nbsp;й &nbsp;курить!\n\n\n<br><br>\n"
}