{
  "author": "VoeFxdiN",
  "id": "aNUXAbj47",
  "title": "ДІВОЧА ТУГА",
  "link": "metrs_poem.php?poem=9692",
  "html": "\n<h4></h4>\n\n<a href=\"/metrs.php?id=278&amp;type=tvorch\" class=\"redhr1\">Творчість</a> |\n<a href=\"/metrs.php?id=278&amp;type=biogr\" class=\"redhr1\">Біографія</a> |\n<a href=\"/metrs.php?id=278&amp;type=critiques\" class=\"redhr1\">Критика</a>\n\n<h4>ДІВОЧА ТУГА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nГолосом &nbsp;горлиці<br>\nсерце &nbsp;туркоче &nbsp;-<br>\nтремтить, &nbsp;як &nbsp;оголена<br>\nгілка &nbsp;в &nbsp;гаю...<br>\nО &nbsp;моє &nbsp;бідне,<br>\nстурбоване &nbsp;серце,<br>\nяк &nbsp;зустрічаєш &nbsp;ти<br>\nвесну &nbsp;свою?<br>\n<br>\nБіле, &nbsp;пругке<br>\nмоє &nbsp;тіло &nbsp;дівоче &nbsp;-<br>\nблискуче, &nbsp;мов &nbsp;перший &nbsp;сніг,<br>\nзворухнулося,<br>\nзатріпотіло,<br>\nяк &nbsp;перший &nbsp;листок &nbsp;молодий...<br>\nЗатремтіли &nbsp;тонкі &nbsp;волоконця<br>\nщонайтонших &nbsp;нервів &nbsp;моїх.<br>\n<br>\nОд &nbsp;променів &nbsp;сонця<br>\nрозтанув &nbsp;мій &nbsp;сніг,<br>\nі &nbsp;тоскно, &nbsp;і &nbsp;млосно,<br>\nі &nbsp;тужно &nbsp;мені...<br>\nСкажи &nbsp;ж &nbsp;мені, &nbsp;весно,<br>\nчим &nbsp;напоїла &nbsp;ти,<br>\nчим &nbsp;отруїла &nbsp;ти<br>\nнерви &nbsp;мої?<br>\n<br>\nВесно! &nbsp;Ти &nbsp;- &nbsp;жінка &nbsp;-<br>\nхитра, &nbsp;як &nbsp;ми.<br>\nТи &nbsp;чарівниця &nbsp;землі.<br>\nТи &nbsp;знаєш-розгадуєш<br>\nмрії &nbsp;дівочі,<br>\nти &nbsp;одкриваєш<br>\nсерця &nbsp;молоді...<br>\nЗраджуєш &nbsp;всі &nbsp;таємниці &nbsp;мої.<br>\n<br>\nМи &nbsp;чуємо, &nbsp;знаємо<br>\nвладу &nbsp;твою.<br>\nВесело &nbsp;грають &nbsp;потоки,<br>\nстелиться &nbsp;ряст &nbsp;у &nbsp;гаю,<br>\nуверх &nbsp;підіймаються &nbsp;соки &nbsp;-<br>\nі &nbsp;всі &nbsp;ми &nbsp;спросоння,<br>\nмов &nbsp;п'яні, &nbsp;блукаємо &nbsp;-<br>\nі &nbsp;я &nbsp;не &nbsp;твереза<br>\nз &nbsp;постелі &nbsp;встаю...<br>\n<br>\nГорять &nbsp;мої &nbsp;щоки,<br>\nхвилюється &nbsp;грудь...<br>\nДо &nbsp;кого &nbsp;зітхають,<br>\nкого &nbsp;вони &nbsp;ждуть?<br>\nНепевна &nbsp;ти, &nbsp;весно,<br>\nзаплутана, &nbsp;весно, &nbsp;-<br>\nтемна-таємна<br>\nтвоя &nbsp;каламуть!<br>\n<br>\nСполохано &nbsp;слухаю &nbsp;я,<br>\nпідвівши &nbsp;здивовані &nbsp;очі,<br>\nяк &nbsp;б'ється &nbsp;півсонна &nbsp;земля<br>\nв &nbsp;обіймах &nbsp;гарячої &nbsp;ночі.<br>\n<br>\nІ &nbsp;всі &nbsp;ми &nbsp;дівчата &nbsp;в &nbsp;цей &nbsp;час<br>\nнеспокій &nbsp;тамуємо &nbsp;в &nbsp;грудях...<br>\nО &nbsp;весно! &nbsp;Це &nbsp;ти &nbsp;серед &nbsp;нас<br>\nшумиш &nbsp;і &nbsp;в &nbsp;деревах, &nbsp;і &nbsp;в &nbsp;людях.<br>\n<br>\nЯ &nbsp;змучена, &nbsp;стомлена &nbsp;-<br>\nночі &nbsp;не &nbsp;сплю,<br>\nмов &nbsp;непритомна,<br>\nз &nbsp;постелі &nbsp;встаю &nbsp;-<br>\nчогось &nbsp;моя &nbsp;воля &nbsp;надломлена.<br>\nЯ &nbsp;не &nbsp;встою... &nbsp;я &nbsp;не &nbsp;встою...<br>\nПрийде &nbsp;буряний &nbsp;вихор,<br>\nзакрутить &nbsp;душу &nbsp;мою.<br>\n<br>\nТуга &nbsp;наповнила<br>\nтрави &nbsp;та &nbsp;квіти,<br>\nсоком &nbsp;червоним<br>\nзабарвила &nbsp;кров, &nbsp;-<br>\nа &nbsp;все, &nbsp;що &nbsp;прекрасне,<br>\nщо &nbsp;любе &nbsp;на &nbsp;світі, &nbsp;-<br>\nто &nbsp;все &nbsp;через &nbsp;тугу,<br>\nвесну &nbsp;і &nbsp;любов.<br>\n<br>\nЯк &nbsp;радісно &nbsp;в &nbsp;серці<br>\nвідчути &nbsp;весну,<br>\nпочути &nbsp;замріяний &nbsp;голос,<br>\nщо &nbsp;кличе &nbsp;кудись!<br>\nКохати, &nbsp;зітхати &nbsp;до &nbsp;когось<br>\nі &nbsp;вабити &nbsp;в &nbsp;маревах &nbsp;сну<br>\nзлеліяний &nbsp;образ,<br>\nщо &nbsp;мусить &nbsp;явитись &nbsp;колись.<br>\nПриходь!<br>\nДля &nbsp;тебе &nbsp;розвилась<br>\nдівоча &nbsp;краса!<br>\nПриходь!<br>\nПрозплелася &nbsp;пахуча &nbsp;коса.<br>\nПриходь!<br>\nДо &nbsp;грудей &nbsp;прихились &nbsp;головою!<br>\nЯ &nbsp;тужу &nbsp;за &nbsp;тобою...<br>\nПриходь!<br>\n<br>\nЩодня &nbsp;- &nbsp;все &nbsp;ближче &nbsp;старість,<br>\nЩодня &nbsp;- &nbsp;все &nbsp;ближче &nbsp;осінь...<br>\nПриходь! &nbsp;Я &nbsp;довго &nbsp;жду.<br>\nДоки &nbsp;журчать &nbsp;потоки,<br>\nдоки &nbsp;палають &nbsp;щоки, &nbsp;-<br>\nприходь! &nbsp;Я &nbsp;жду, &nbsp;я &nbsp;жду!<br>\nЩодня &nbsp;ми &nbsp;старієм &nbsp;і &nbsp;в'янем &nbsp;-<br>\nприходь, &nbsp;доки &nbsp;серце &nbsp;в &nbsp;цвіту!<br>\n<br>\nГолосом &nbsp;горлиці<br>\nсерце &nbsp;туркоче,<br>\nтремчу, &nbsp;як &nbsp;оголена<br>\nгілка &nbsp;в &nbsp;гаю...<br>\nО &nbsp;розхвильоване<br>\nсерце &nbsp;дівоче!<br>\nХто &nbsp;заколише<br>\nтугу &nbsp;твою?\n\n\n<br><br>\n"
}