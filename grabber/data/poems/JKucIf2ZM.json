{
  "author": "B44WbOoC",
  "id": "JKucIf2ZM",
  "title": "ГОПАК У БУРЖІ",
  "link": "metrs_poem.php?poem=13111",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ГОПАК У БУРЖІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІз &nbsp;Києва &nbsp;поставити &nbsp;балет<br>\nПриїхали &nbsp;Сашко &nbsp;і &nbsp;Володимир<br>\nВ &nbsp;містечку &nbsp;невеликому &nbsp;Шалетт.<br>\nВоно, &nbsp;скажім, &nbsp;як &nbsp;Боярка &nbsp;чи &nbsp;Димер.<br>\n<br>\nФранцузькі &nbsp;діти, &nbsp;юнка &nbsp;і &nbsp;юнак,<br>\nНіякі &nbsp;не &nbsp;Марусі &nbsp;й &nbsp;не &nbsp;Іванки,<br>\nТанцюють &nbsp;і &nbsp;голубку, &nbsp;і &nbsp;гопак,<br>\nОдягнені &nbsp;у &nbsp;наші &nbsp;вишиванки.<br>\n<br>\nІ &nbsp;як &nbsp;вам &nbsp;дивоглядія &nbsp;оця,<br>\nЩо &nbsp;славні &nbsp;хлопці &nbsp;київської &nbsp;школи<br>\nПоставили &nbsp;їм &nbsp;ноги &nbsp;на &nbsp;місця,<br>\nПеребороли &nbsp;твісти &nbsp;й &nbsp;рок-н-роли?<br>\n<br>\nТаки &nbsp;удався &nbsp;той &nbsp;експеримент,<br>\nНавчилися… &nbsp;не &nbsp;через &nbsp;пень-колоду…<br>\nІ &nbsp;подались &nbsp;до &nbsp;Буржа &nbsp;на &nbsp;концерт,<br>\nБо &nbsp;там &nbsp;такого &nbsp;ще &nbsp;не &nbsp;знали &nbsp;зроду.<br>\n<br>\nУ &nbsp;Буржа, &nbsp;звісно, &nbsp;буржуазний &nbsp;зміст<br>\nІ &nbsp;буржуазні &nbsp;радості &nbsp;чи &nbsp;рани,<br>\nТа &nbsp;вискочив &nbsp;ансамблик &nbsp;на &nbsp;поміст &nbsp;–<br>\nІ &nbsp;шаленіють &nbsp;в &nbsp;захваті &nbsp;буржани…<br>\n<br>\nОй &nbsp;від &nbsp;Буржа &nbsp;до &nbsp;Шалетта<br>\nРозкололася &nbsp;планета:<br>\nФабрикантова &nbsp;дочка<br>\nВитинає &nbsp;гопачка!<br>\n<br>\nОй, &nbsp;гоп, &nbsp;ти-ни-ни &nbsp;–<br>\nПішли &nbsp;в &nbsp;танці &nbsp;сини.<br>\nМо’, &nbsp;назавжди &nbsp;поміняють<br>\nМодні &nbsp;джинси &nbsp;на &nbsp;штани?<br>\nА &nbsp;щоб &nbsp;тобі, &nbsp;щоб…<br>\nЯ &nbsp;одвіку &nbsp;хлібороб!<br>\nМастаки &nbsp;ж &nbsp;на &nbsp;різні &nbsp;штуки<br>\nІнженерові &nbsp;онуки.<br>\nРуки &nbsp;в &nbsp;боки, &nbsp;скок-скік,<br>\nВиступає &nbsp;робітник.<br>\nНавприсядки? &nbsp;Я &nbsp;не &nbsp;проти,<br>\nТільки &nbsp;дайте &nbsp;роботи!<br>\n<br>\nРозкрутилось, &nbsp;сюди-туди,<br>\nЩо &nbsp;ж &nbsp;це &nbsp;робиться, &nbsp;люди?<br>\nДе &nbsp;поліція, &nbsp;закон?<br>\nХоч &nbsp;на &nbsp;сцені, &nbsp;а &nbsp;побуду<br>\nТаки &nbsp;вільним &nbsp;козаком!<br>\nГоп!<br>\n<br>\nІ &nbsp;сотні &nbsp;рук, &nbsp;мов &nbsp;голуби, &nbsp;знялись,<br>\nАматори &nbsp;відважують &nbsp;поклони,<br>\nА &nbsp;зал &nbsp;кричить, &nbsp;гукає &nbsp;«Браво!», &nbsp;«Біс!»,<br>\nНа &nbsp;мить &nbsp;забувши, &nbsp;що &nbsp;гопак &nbsp;червоний…<br>\n<br>\nТам, &nbsp;де &nbsp;Шалетт, &nbsp;та &nbsp;Бурж, &nbsp;та &nbsp;Монтаржі, &nbsp;<br>\nНа &nbsp;полі &nbsp;духу, &nbsp;не &nbsp;на &nbsp;полі &nbsp;брані,<br>\nІ &nbsp;ми, &nbsp;виходить, &nbsp;зовсім &nbsp;не &nbsp;чужі,<br>\nІ &nbsp;ми, &nbsp;виходить &nbsp;зовсім &nbsp;не &nbsp;погані.<br>\n\n\n\n<br><br>\n"
}