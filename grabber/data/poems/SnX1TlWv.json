{
  "author": "dzlreFMh7",
  "id": "SnX1TlWv",
  "title": "ЛЮКРЕЦІЯ",
  "link": "metrs_poem.php?poem=9925",
  "html": "\n<h4></h4>\n\n<a href=\"/metrs.php?id=139&amp;type=tvorch\" class=\"redhr1\">Творчість</a> |\n<a href=\"/metrs.php?id=139&amp;type=biogr\" class=\"redhr1\">Біографія</a> |\n<a href=\"/metrs.php?id=139&amp;type=critiques\" class=\"redhr1\">Критика</a>\n\n<h4>ЛЮКРЕЦІЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp;1<br>\nОсь &nbsp;зазвучало &nbsp;серце &nbsp;і, &nbsp;безкрає,<br>\nДзвенить &nbsp;струною &nbsp;радісних &nbsp;тремтінь.<br>\nТвоєї &nbsp;цери &nbsp;тепла &nbsp;рожевінь<br>\nКрізь &nbsp;сивий &nbsp;мармур &nbsp;часу &nbsp;проступає.<br>\n<br>\nІ &nbsp;очі &nbsp;зрять, &nbsp;осліплені &nbsp;напів,<br>\nРанкову &nbsp;млу &nbsp;батьківщини &nbsp;твоєї,<br>\nЧервоний &nbsp;камінь &nbsp;і &nbsp;пісок &nbsp;Ардеї,<br>\nІ &nbsp;інших &nbsp;серць &nbsp;підноситься &nbsp;триспів.<br>\n<br>\nВони-бо &nbsp;три &nbsp;знайшли &nbsp;тебе &nbsp;очима<br>\nІ &nbsp;духом &nbsp;намагалися &nbsp;знайти.<br>\nІ &nbsp;як &nbsp;домівку &nbsp;невимовна &nbsp;ти,<br>\nТак &nbsp;буде &nbsp;драма &nbsp;вічно &nbsp;незмірима.<br>\n<br>\n &nbsp; &nbsp; &nbsp; &nbsp; &nbsp; &nbsp;2<br>\nЯк &nbsp;пригасити &nbsp;пихи &nbsp;тихий &nbsp;жар<br>\nІ &nbsp;не &nbsp;сказати: &nbsp;\"в &nbsp;мене, &nbsp;в &nbsp;Коллятина\"?<br>\nХіба &nbsp;згубила &nbsp;згадки &nbsp;голубина<br>\nТвого &nbsp;дівоцтва &nbsp;соромливий &nbsp;дар,<br>\n<br>\nТвою &nbsp;дитячість &nbsp;і &nbsp;твою &nbsp;жіночність,<br>\nЩо &nbsp;чаром &nbsp;двір &nbsp;і &nbsp;хату &nbsp;налили,<br>\nІ &nbsp;щирість &nbsp;просту &nbsp;і &nbsp;ясну, &nbsp;коли<br>\nТвоя &nbsp;туніка &nbsp;падала &nbsp;щоночі?<br>\n<br>\nХай &nbsp;на &nbsp;обличчі &nbsp;курява &nbsp;боїв,<br>\nХай &nbsp;тіло &nbsp;мліє &nbsp;в &nbsp;боротьбі &nbsp;жорстокій, &nbsp;-<br>\nВ &nbsp;моєму &nbsp;серці &nbsp;врочисто &nbsp;розцвів<br>\nМій &nbsp;білий, &nbsp;мій &nbsp;сліпучо-світлий &nbsp;спокій.<br>\n<br>\nІ &nbsp;однаково &nbsp;п'янко &nbsp;при &nbsp;дорозі<br>\nШумлять &nbsp;густі &nbsp;Колляції &nbsp;дуби,<br>\nІ &nbsp;площа, &nbsp;повна &nbsp;римської &nbsp;юрби,<br>\nТа &nbsp;нетерпляче &nbsp;військо &nbsp;у &nbsp;обозі.<br>\n<br>\nВір, &nbsp;до &nbsp;твоєї &nbsp;чистої &nbsp;краси<br>\nМій &nbsp;чин &nbsp;життєвий &nbsp;буде &nbsp;відповідний.<br>\nЛюкреціє! &nbsp;Яких &nbsp;міцних &nbsp;і &nbsp;гідних &nbsp;<br>\nМені &nbsp;синів &nbsp;ти &nbsp;по &nbsp;роках &nbsp;даси!<br>\n<br>\n &nbsp; &nbsp; &nbsp; &nbsp; &nbsp; &nbsp;3<br>\nНем &nbsp;рівні &nbsp;ні &nbsp;в &nbsp;Тарзісі, &nbsp;ні &nbsp;в &nbsp;Сардах!<br>\nІ &nbsp;серце &nbsp;кров, &nbsp;мов &nbsp;стадо &nbsp;кіз, &nbsp;жене.<br>\nВоно &nbsp;також &nbsp;плямисто-вогняне,<br>\nЯк &nbsp;на &nbsp;плечах &nbsp;ця &nbsp;шкура &nbsp;леопарда.<br>\n<br>\nНа &nbsp;всьому &nbsp;світі &nbsp;не &nbsp;знайти &nbsp;рівні.<br>\nВся &nbsp;- &nbsp;правда, &nbsp;вся &nbsp;- &nbsp;ясні &nbsp;дари &nbsp;природи.<br>\nЯк &nbsp;люто &nbsp;я &nbsp;шукав &nbsp;- &nbsp;і &nbsp;не &nbsp;знаходив!<br>\nІ &nbsp;саме &nbsp;тут &nbsp;затриматись &nbsp;мені?!<br>\n<br>\nЩоб &nbsp;цей &nbsp;величний &nbsp;і &nbsp;холодний &nbsp;стан<br>\nНе &nbsp;вигнувся, &nbsp;як &nbsp;балеарські &nbsp;луки,<br>\nНе &nbsp;крикнули, &nbsp;не &nbsp;заячали &nbsp;з &nbsp;муки<br>\nОці &nbsp;уста &nbsp;від &nbsp;уст &nbsp;моїх, &nbsp;як &nbsp;ран?<br>\n<br>\nНі, &nbsp;син &nbsp;Супеба &nbsp;- &nbsp;пан &nbsp;своєї &nbsp;плоті<br>\nІ &nbsp;розуму, &nbsp;що &nbsp;полум'ям &nbsp;пала, &nbsp;-<br>\nНе &nbsp;буде &nbsp;вчинку, &nbsp;що &nbsp;б &nbsp;не &nbsp;принесла<br>\nЙого &nbsp;жага &nbsp;у &nbsp;дар &nbsp;твоїй &nbsp;чесноті!<br>\n<br>\nЛюкреціє! &nbsp;Моя &nbsp;проклята &nbsp;мріє!<br>\nТи &nbsp;падаєш? &nbsp;Ти &nbsp;гинеш &nbsp;не &nbsp;сама.<br>\nХай &nbsp;на &nbsp;цім &nbsp;серці &nbsp;з &nbsp;нами &nbsp;обома<br>\nВсе &nbsp;королівство &nbsp;разом &nbsp;спопеліє!<br>\n<br>\n &nbsp; &nbsp; &nbsp; &nbsp; &nbsp; &nbsp;4<br>\nСолодкий &nbsp;голос &nbsp;рветься &nbsp;і &nbsp;здрига,<br>\nАле &nbsp;рука &nbsp;несхиблено &nbsp;влучає.<br>\nНеслава &nbsp;мужа &nbsp;і &nbsp;моя &nbsp;безкрая,<br>\nМоя, &nbsp;як &nbsp;вітер, &nbsp;голуба &nbsp;туга.<br>\n<br>\nВже &nbsp;непотрібні &nbsp;добровільні &nbsp;пута<br>\nТому, &nbsp;хто &nbsp;другом &nbsp;бути &nbsp;все &nbsp;хотів.<br>\nНароде &nbsp;римський! &nbsp;Золотих &nbsp;катів<br>\nСкара &nbsp;на &nbsp;горло &nbsp;завтра &nbsp;серце &nbsp;Брута!<br>\n<br>\nЛюкреціє! &nbsp;Прозоре, &nbsp;мов &nbsp;шафір,<br>\nВоно &nbsp;в &nbsp;грудях &nbsp;у &nbsp;мене &nbsp;скам'яніло.<br>\nЯке &nbsp;для &nbsp;нього &nbsp;небо &nbsp;заясніло,<br>\nЯкі &nbsp;простори &nbsp;і &nbsp;верхів'я &nbsp;гір!<br>\n<br>\nО, &nbsp;дяка, &nbsp;дяка! &nbsp;Неземна! &nbsp;Прегарна!<br>\nТаж &nbsp;буде &nbsp;все &nbsp;лише &nbsp;твоїй &nbsp;хвалі:<br>\nІ &nbsp;мудрий &nbsp;устрій &nbsp;римської &nbsp;землі,<br>\nІ &nbsp;Поле &nbsp;Марса, &nbsp;і &nbsp;холодна &nbsp;Карна.<br>\n<br>\nІз &nbsp;вірою, &nbsp;що &nbsp;дарувала &nbsp;ти,<br>\nЗуміємо &nbsp;для &nbsp;чести &nbsp;консуляту<br>\nІ &nbsp;плоть &nbsp;від &nbsp;плоті &nbsp;видати &nbsp;на &nbsp;страту,<br>\nІ &nbsp;гідну &nbsp;смерть &nbsp;для &nbsp;власної &nbsp;знайти.<br>\n<br>\n &nbsp; &nbsp; &nbsp; &nbsp; &nbsp; &nbsp;5<br>\nКрізь &nbsp;сірий &nbsp;мармур &nbsp;часу &nbsp;проступає<br>\nТвоєї &nbsp;цери &nbsp;ніжна &nbsp;рожевінь.<br>\nІ &nbsp;розцвітає &nbsp;яблунево &nbsp;він,<br>\nІ &nbsp;серце &nbsp;дзвонить, &nbsp;серце &nbsp;тихо &nbsp;грає.<br>\n<br>\nІ &nbsp;очі &nbsp;зрять, &nbsp;осліплені &nbsp;напів,<br>\nТвою &nbsp;ходу &nbsp;крізь &nbsp;землі &nbsp;і &nbsp;сторіччя<br>\nВ &nbsp;незлічних &nbsp;постатях, &nbsp;незлічених &nbsp;обличчях.<br>\nІ &nbsp;тисяч &nbsp;серць &nbsp;лунає &nbsp;хвалоспів<br>\n<br>\nТих, &nbsp;що &nbsp;пили &nbsp;ясні, &nbsp;пінисті &nbsp;вина,<br>\nЩо, &nbsp;обірвавшись, &nbsp;падали, &nbsp;як &nbsp;звір,<br>\nІ, &nbsp;зранені, &nbsp;криштально-синіх &nbsp;гір<br>\nЧеркали &nbsp;гордо &nbsp;крижані &nbsp;вершини.<br><br><em>1935</em>\n\n\n<br><br>\n"
}