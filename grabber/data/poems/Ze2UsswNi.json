{
  "author": "aKPq9Juc-",
  "id": "Ze2UsswNi",
  "title": "Глибокий сад",
  "link": "metrs_poem.php?poem=21856",
  "html": "\n<h4></h4>\n\n<a href=\"/metrs.php?id=1080&amp;type=tvorch\" class=\"redhr1\">Творчість</a> |\n<a href=\"/metrs.php?id=1080&amp;type=biogr\" class=\"redhr1\">Біографія</a> |\n<a href=\"/metrs.php?id=1080&amp;type=critiques\" class=\"redhr1\">Критика</a>\n\n<h4>Глибокий сад</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВ &nbsp;ранковому &nbsp;саду &nbsp;заголубіли &nbsp;тіні,<br>\nІ &nbsp;краплею &nbsp;роси &nbsp;заснула &nbsp;в &nbsp;квітці &nbsp;мить.<br>\nБіжить &nbsp;стежина &nbsp;в &nbsp;сад &nbsp;у &nbsp;зарості &nbsp;малини,<br>\nЯка &nbsp;дозріла &nbsp;вже &nbsp;і &nbsp;запахом &nbsp;п’янить.<br>\n<br>\nСтоїть &nbsp;на &nbsp;місці &nbsp;час. &nbsp;Нічого &nbsp;не &nbsp;минає.<br>\nНа &nbsp;промінь &nbsp;золотий &nbsp;схилилась &nbsp;висота.<br>\nСпівають &nbsp;горобці &nbsp;на &nbsp;гребені &nbsp;сараю.<br>\nІ &nbsp;мати &nbsp;молода &nbsp;подвір’я &nbsp;підміта.<br>\n<br>\nКотяра &nbsp;голубів &nbsp;чатує &nbsp;сонним &nbsp;оком.<br>\nКров &nbsp;місяця &nbsp;іскрить &nbsp;у &nbsp;стеблах &nbsp;полину.<br>\nА &nbsp;яблуко &nbsp;одне &nbsp;зірвалося &nbsp;до &nbsp;строку,<br>\nІ &nbsp;яблуня &nbsp;немов &nbsp;приховує &nbsp;вину.<br>\n<br>\nГуде &nbsp;бджолиний &nbsp;рій, &nbsp;спішить &nbsp;заповнить &nbsp;хоти.<br>\nВ &nbsp;очах &nbsp;палахкотінь &nbsp;від &nbsp;яблук &nbsp;у &nbsp;росі.<br>\nЧервоно &nbsp;квітне &nbsp;мак, &nbsp;червоно &nbsp;грає &nbsp;сонце,<br>\nДо &nbsp;танцю &nbsp;і &nbsp;пісень &nbsp;запрошуючи &nbsp;всіх.<br>\n<br>\nТанцюють &nbsp;лопухи, &nbsp;і &nbsp;соняхи, &nbsp;і &nbsp;клени,<br>\nНайдальша &nbsp;далина &nbsp;прибилась &nbsp;до &nbsp;воріт,<br>\nІ &nbsp;вихор &nbsp;золотий &nbsp;шумить &nbsp;навколо &nbsp;мене, &nbsp;—<br>\nРозкручуючи &nbsp;все &nbsp;і &nbsp;всотуючи &nbsp;світ.<br>\n<br>\nА &nbsp;в &nbsp;центрі &nbsp;тільки &nbsp;я, &nbsp;дитина &nbsp;листопада,<br>\nЄдиний &nbsp;диригент &nbsp;і &nbsp;чародій &nbsp;на &nbsp;мить,<br>\nДарма, &nbsp;що &nbsp;народивсь &nbsp;під &nbsp;зіркою, &nbsp;що &nbsp;пада,<br>\nВ &nbsp;саду, &nbsp;що &nbsp;обліта, &nbsp;на &nbsp;вітрі, &nbsp;що &nbsp;горить!<br>\n<br>\nДо &nbsp;матері &nbsp;тягнусь, &nbsp;розказую &nbsp;руками<br>\nПро &nbsp;те, &nbsp;що &nbsp;тільки &nbsp;їй &nbsp;лише &nbsp;одній &nbsp;збагнуть.<br>\nЩаслива &nbsp;у &nbsp;дворі &nbsp;мені &nbsp;сміється &nbsp;мама,<br>\nІ &nbsp;в &nbsp;неї &nbsp;зморшки &nbsp;всі &nbsp;ще &nbsp;глибшими &nbsp;стають.<br>\n<br>\nМетелик &nbsp;вогняний &nbsp;кружляє &nbsp;біля &nbsp;мене,<br>\nТоркається &nbsp;плеча &nbsp;і &nbsp;відлітає &nbsp;геть.<br>\nІ &nbsp;звідки &nbsp;мені &nbsp;знать, &nbsp;що &nbsp;яблуко &nbsp;зелене<br>\nМетеликом &nbsp;таким &nbsp;приречене &nbsp;на &nbsp;смерть,<br>\n<br>\nЩо &nbsp;вже &nbsp;проснулась &nbsp;мить &nbsp;і &nbsp;зоряна &nbsp;краплина<br>\nПо &nbsp;теплому &nbsp;стеблу &nbsp;збігає &nbsp;до &nbsp;землі.<br>\nВід &nbsp;матері &nbsp;спішить &nbsp;захеканий &nbsp;хлопчина,<br>\nБіжить &nbsp;в &nbsp;глибокий &nbsp;сад &nbsp;і &nbsp;розтає &nbsp;вві &nbsp;млі…<br>\n<br>\nСклепив &nbsp;повіки &nbsp;сон. &nbsp;І &nbsp;почорніли &nbsp;тіні.<br>\nНад &nbsp;яблуком &nbsp;в &nbsp;росі &nbsp;метелик &nbsp;кружеля.<br>\nІ &nbsp;стільки &nbsp;у &nbsp;саду &nbsp;дозрілої &nbsp;малини,<br>\nЩо &nbsp;хлопчика &nbsp;не &nbsp;жди &nbsp;— &nbsp;не &nbsp;вийде &nbsp;звідтіля.<br>\n<br>\n\n\n\n<br><br>\n"
}