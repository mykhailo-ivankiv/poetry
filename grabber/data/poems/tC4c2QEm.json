{
  "author": "qX0wrXtm",
  "id": "tC4c2QEm",
  "title": "3. НАШІПТУВАННЯ ВІКІВ ",
  "link": "/metrs_poem.php?poem=20140",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>3. НАШІПТУВАННЯ ВІКІВ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>“В 1885 р. Франц-Йосиф відвідав знову <br>\nЗамок у вечірній порі, в каварні гостила <br>\nйого шляхта, з балькону каварні цісар ог- <br>\nлядав <br>\nілюмінацію Львова на його честь”. <br>\n<br>\nІ. Крип’якевич <br>\n\"Історичні проходи по Львові\" </i><br><br>\nМій &nbsp;цісарю, &nbsp;хвала &nbsp;тобі &nbsp;— &nbsp;яка &nbsp;щаслива &nbsp;нація, &nbsp;<br>\nщо &nbsp;ти &nbsp;ступив &nbsp;на &nbsp;наш &nbsp;пісок &nbsp;вечірньої &nbsp;пори. &nbsp;<br>\nКущем &nbsp;небесним &nbsp;зацвіла &nbsp;ясна &nbsp;ілюмінація, &nbsp;<br>\nостроги &nbsp;в &nbsp;тебе &nbsp;срібляні. &nbsp;Ти &nbsp;дивишся &nbsp;з &nbsp;гори. &nbsp;<br>\n<br>\nІ &nbsp;дим &nbsp;ракетниць &nbsp;очі &nbsp;їсть &nbsp;— &nbsp;яке &nbsp;палке &nbsp;зворушення! &nbsp;<br>\nУ &nbsp;церемонімайстра &nbsp;з &nbsp;напруги &nbsp;карк &nbsp;упрів. &nbsp;<br>\nМи &nbsp;всі &nbsp;готові &nbsp;хоч &nbsp;на &nbsp;смерть, &nbsp;мов &nbsp;посполите &nbsp;рушення, &nbsp;<br>\nі &nbsp;сльози &nbsp;капають &nbsp;з &nbsp;очей &nbsp;гицлів &nbsp;та &nbsp;шандарів. &nbsp;<br>\n<br>\n(Наш &nbsp;загумінок &nbsp;став &nbsp;як &nbsp;сад. &nbsp;Петардами &nbsp;і &nbsp;бомбами &nbsp;<br>\nобстріляно &nbsp;небесне &nbsp;дно &nbsp;для &nbsp;більшої &nbsp;краси. &nbsp;<br>\nОркестри &nbsp;віддано &nbsp;ревли &nbsp;тромбонами &nbsp;і &nbsp;тромбами, &nbsp;<br>\nПовії &nbsp;прагли &nbsp;неґліже &nbsp;і &nbsp;пудрили &nbsp;носи). &nbsp;<br>\n<br>\nІлюмінація! &nbsp;Оркестр! &nbsp;Волаємо &nbsp;і &nbsp;граємо &nbsp;— &nbsp;<br>\nцісарська &nbsp;доля &nbsp;— &nbsp;наче &nbsp;сфінкс, &nbsp;і &nbsp;що &nbsp;вона &nbsp;пошле? &nbsp;— &nbsp;<br>\nчуму, &nbsp;пожежу &nbsp;чи &nbsp;війну, &nbsp;небіжчика &nbsp;в &nbsp;Сараєво, &nbsp;<br>\nтож &nbsp;веселися, &nbsp;цісарю, &nbsp;ти &nbsp;ще &nbsp;дитя &nbsp;мале! &nbsp;<br>\n<br>\nЩе &nbsp;маєш &nbsp;білого &nbsp;коня &nbsp;і &nbsp;капелюха &nbsp;з &nbsp;перами, &nbsp;<br>\nтвердиня &nbsp;влади, &nbsp;мов &nbsp;горіх, &nbsp;імперія &nbsp;без &nbsp;меж, &nbsp;<br>\nтаємно &nbsp;вішаєш &nbsp;когось, &nbsp;обдурюєш &nbsp;паперами, &nbsp;<br>\nі &nbsp;де &nbsp;ще &nbsp;той &nbsp;двадцятий &nbsp;вік, &nbsp;в &nbsp;якому &nbsp;ти &nbsp;помреш?.. &nbsp;<br>\n<br>\n\n\n\n<br><br>\n"
}