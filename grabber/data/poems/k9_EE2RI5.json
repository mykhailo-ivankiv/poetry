{
  "author": "dzlreFMh7",
  "id": "k9_EE2RI5",
  "title": "\"Був же вік золотий, свіжі, проткані сонцем діброви...\"",
  "link": "metrs_poem.php?poem=9952",
  "html": "\n<h4></h4>\n\n<a href=\"/metrs.php?id=139&amp;type=tvorch\" class=\"redhr1\">Творчість</a> |\n<a href=\"/metrs.php?id=139&amp;type=biogr\" class=\"redhr1\">Біографія</a> |\n<a href=\"/metrs.php?id=139&amp;type=critiques\" class=\"redhr1\">Критика</a>\n\n<h4>\"Був же вік золотий, свіжі, проткані сонцем діброви...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБув &nbsp;же &nbsp;вік &nbsp;золотий, &nbsp;свіжі, &nbsp;проткані &nbsp;сонцем &nbsp;діброви,<br>\nМед &nbsp;приручених &nbsp;бджіл, &nbsp;золотавість &nbsp;сп'янілого &nbsp;тіла,<br>\nЯнтареві &nbsp;зіниці &nbsp;серни, &nbsp;що &nbsp;не &nbsp;бачили &nbsp;крови,<br>\nІ &nbsp;на &nbsp;вітах &nbsp;восковість &nbsp;плодів, &nbsp;соковитих &nbsp;і &nbsp;спілих.<br>\n<br>\nТа &nbsp;приходить &nbsp;вік &nbsp;срібний, &nbsp;вік &nbsp;простий &nbsp;і &nbsp;ясно-тверезий.<br>\nВ &nbsp;нього &nbsp;рівно &nbsp;всього, &nbsp;горя &nbsp;й &nbsp;радости, &nbsp;праці &nbsp;й &nbsp;забави.<br>\nВіку &nbsp;мудро-буденний! &nbsp;Але &nbsp;похитнулись &nbsp;терези,<br>\nЙого &nbsp;срібні &nbsp;жита &nbsp;вже &nbsp;у &nbsp;копах &nbsp;стоять &nbsp;попілавих.<br>\n<br>\nКров &nbsp;у &nbsp;наших &nbsp;криницях. &nbsp;Реве &nbsp;здичавіла &nbsp;худоба.<br>\nНоворождені &nbsp;діти &nbsp;спинаються &nbsp;хижо &nbsp;на &nbsp;ноги.<br>\nІ &nbsp;нелюдська &nbsp;жага &nbsp;нападає &nbsp;мужів, &nbsp;як &nbsp;хороба,<br>\nІ &nbsp;жінки &nbsp;безсоромні, &nbsp;немов &nbsp;од &nbsp;напою &nbsp;міцного.<br>\n<br>\nА &nbsp;земля &nbsp;- &nbsp;не &nbsp;земля, &nbsp;тільки &nbsp;спечена &nbsp;цегла &nbsp;рудава.<br>\nІ &nbsp;гуркочуть &nbsp;шляхи, &nbsp;стугонять &nbsp;і &nbsp;гуркочуть &nbsp;кузні &nbsp;ці,<br>\nКоли &nbsp;плинуть &nbsp;по &nbsp;них, &nbsp;пропливають &nbsp;бундючно, &nbsp;як &nbsp;пави,<br>\nКуті &nbsp;щирою &nbsp;міддю, &nbsp;важкі &nbsp;бойові &nbsp;колісниці.<br>\n<br>\nКоло &nbsp;мертвих &nbsp;джерел, &nbsp;по &nbsp;мовчазних &nbsp;скелистих &nbsp;вертепах<br>\nНе &nbsp;мавки &nbsp;- &nbsp;полохливі &nbsp;- &nbsp;гніздяться &nbsp;огненні &nbsp;дракони.<br>\nПнуться &nbsp;стіни &nbsp;твердинь &nbsp;на &nbsp;горбах &nbsp;серед &nbsp;голого &nbsp;степу,<br>\nНа &nbsp;хребтах, &nbsp;неприкрашені, &nbsp;пнуться &nbsp;камінням &nbsp;червоним.<br>\n<br>\nВіку &nbsp;міди, &nbsp;це &nbsp;ти, &nbsp;це &nbsp;твоє &nbsp;ненасичене &nbsp;сонце<br>\nНерухомо &nbsp;зависло, &nbsp;мутне, &nbsp;над &nbsp;сухими &nbsp;борами<br>\nІ &nbsp;бринить, &nbsp;і &nbsp;гуде, &nbsp;і &nbsp;гуде... &nbsp;І &nbsp;здається, &nbsp;що &nbsp;сон &nbsp;це,<br>\nІ &nbsp;здається, &nbsp;що &nbsp;захід &nbsp;- &nbsp;це &nbsp;паща &nbsp;пекельної &nbsp;брами.<br>\n<br>\nТам &nbsp;випраглість &nbsp;пустель, &nbsp;плеса &nbsp;лави &nbsp;ліниво-кипучі,<br>\nАле &nbsp;надять &nbsp;ненатло &nbsp;майбутнього &nbsp;люті &nbsp;ворота.<br>\nЗагрузати &nbsp;в &nbsp;пісках, &nbsp;обриватись &nbsp;з &nbsp;камінням &nbsp;із &nbsp;кручі<br>\nІ &nbsp;поволі &nbsp;тонути &nbsp;в &nbsp;потворних &nbsp;іржавих &nbsp;болотах.<br>\n<br>\nІ &nbsp;співати &nbsp;про &nbsp;зміїв, &nbsp;і &nbsp;львів, &nbsp;і &nbsp;горіння &nbsp;одваги,<br>\nПро &nbsp;казкове &nbsp;руно, &nbsp;у &nbsp;таємному &nbsp;гаї &nbsp;укрите,<br>\nІ, &nbsp;збираючись &nbsp;в &nbsp;збройні, &nbsp;жорстокі &nbsp;і &nbsp;хижі &nbsp;ватаги,<br>\nБрати &nbsp;приступом &nbsp;замки &nbsp;чи &nbsp;їх &nbsp;до &nbsp;кінця &nbsp;боронити.<br>\n<br>\nРозливаючи &nbsp;кров, &nbsp;у &nbsp;грабунках &nbsp;і &nbsp;гвалтах &nbsp;без &nbsp;ліку,<br>\nУ &nbsp;змаганні &nbsp;із &nbsp;світом, &nbsp;у &nbsp;бою &nbsp;з &nbsp;самими &nbsp;собою,<br>\nНам &nbsp;дано &nbsp;відділити &nbsp;зле &nbsp;й &nbsp;добре, &nbsp;мале &nbsp;і &nbsp;велике<br>\nІ &nbsp;прославити &nbsp;вірність, &nbsp;невинність &nbsp;і &nbsp;жертву &nbsp;героя.<br>\n<br>\nЩоб, &nbsp;коли &nbsp;небеса &nbsp;вкриє &nbsp;сталь &nbsp;воронена &nbsp;блискуча,<br>\nСталь &nbsp;нової &nbsp;доби, &nbsp;що &nbsp;завершує &nbsp;коло &nbsp;одвічне,<br>\nХолод &nbsp;віку &nbsp;заліза &nbsp;мав &nbsp;взори &nbsp;нестерпно &nbsp;пекучі,<br>\nВзори &nbsp;того, &nbsp;що &nbsp;красне, &nbsp;і &nbsp;того, &nbsp;що &nbsp;світло-величне.<br>\n<br>\nЄ &nbsp;незмінна &nbsp;земля, &nbsp;і &nbsp;усе &nbsp;на &nbsp;ній &nbsp;зміна &nbsp;невпинна.<br>\nЗолоте &nbsp;- &nbsp;на &nbsp;світанні, &nbsp;за &nbsp;дня &nbsp;вітряного &nbsp;- &nbsp;срібляне,<br>\nМідь &nbsp;розтоплена &nbsp;- &nbsp;озеро &nbsp;те &nbsp;ж, &nbsp;в &nbsp;надвечірніх &nbsp;годинах,<br>\nІ &nbsp;застигле &nbsp;залізо &nbsp;- &nbsp;вночі, &nbsp;у &nbsp;холодних &nbsp;туманах.<br>\n<br>\nМіцно &nbsp;куте &nbsp;з &nbsp;металів, &nbsp;ще &nbsp;путо &nbsp;ніхто &nbsp;не &nbsp;роздер &nbsp;це.<br>\nДня &nbsp;і &nbsp;місяця &nbsp;й &nbsp;року &nbsp;чотири &nbsp;пори, &nbsp;а &nbsp;на &nbsp;гльобі &nbsp;-<br>\nВ &nbsp;дужих &nbsp;карбах &nbsp;людське &nbsp;неспокійне &nbsp;і &nbsp;жадібне &nbsp;серце,<br>\nІ &nbsp;для &nbsp;нього &nbsp;судився &nbsp;довічний &nbsp;почвірний &nbsp;колобіг.\n\n\n<br><br>\n"
}