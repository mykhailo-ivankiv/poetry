{
  "author": "CCfJy7jYh",
  "id": "bYSHb47dk",
  "title": "Печенізька облога Києва",
  "link": "metrs_poem.php?poem=1042",
  "html": "\n<h4></h4>\n\n<a href=\"/metrs.php?id=119&amp;type=tvorch\" class=\"redhr1\">Творчість</a> |\n<a href=\"/metrs.php?id=119&amp;type=biogr\" class=\"redhr1\">Біографія</a> |\n<a href=\"/metrs.php?id=119&amp;type=critiques\" class=\"redhr1\">Критика</a>\n\n<h4>Печенізька облога Києва</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nРаз &nbsp;дізнались &nbsp;печеніги, &nbsp;<br>\nЩо &nbsp;для &nbsp;бою &nbsp;час &nbsp;настав, &nbsp;<br>\nЩо &nbsp;в &nbsp;Болгарїї &nbsp;далекій &nbsp;<br>\nЗабарився &nbsp;Святослав. &nbsp;<br>\n<br>\nНаче &nbsp;хмари, &nbsp;бідний &nbsp;Київ &nbsp;<br>\nПеченіги &nbsp;облягли, &nbsp;<br>\nЗагриміли &nbsp;всюди &nbsp;сурми, &nbsp;<br>\nТарабани &nbsp;загули. &nbsp;<br>\n<br>\nА &nbsp;у &nbsp;місті &nbsp;плач &nbsp;і &nbsp;стогін: &nbsp;<br>\nАні &nbsp;вийти, &nbsp;ні &nbsp;ввійти, &nbsp;<br>\nСтав &nbsp;людей &nbsp;косити &nbsp;голод, &nbsp;<br>\nСтав &nbsp;в &nbsp;могили &nbsp;їх &nbsp;нести. &nbsp;<br>\n<br>\nА &nbsp;в &nbsp;той &nbsp;час &nbsp;гуляє &nbsp;Претич &nbsp;<br>\nЗ &nbsp;дужим &nbsp;військом &nbsp;за &nbsp;Дніпром… &nbsp;<br>\nТа &nbsp;не &nbsp;станеш &nbsp;буйним &nbsp;вітром &nbsp;<br>\nІ &nbsp;не &nbsp;зробишся &nbsp;орлом. &nbsp;<br>\n<br>\nПолетіли &nbsp;б &nbsp;і &nbsp;сказати: &nbsp;<br>\n“Ви &nbsp;на &nbsp;волі, &nbsp;соколи, &nbsp;<br>\nА &nbsp;наш &nbsp;Київ &nbsp;сірим &nbsp;муром &nbsp;<br>\nПеченіги &nbsp;облягли”. &nbsp;<br>\n<br>\nСтали &nbsp;думати &nbsp;кияни, &nbsp;<br>\nДе &nbsp;їм &nbsp;лицаря &nbsp;знайти, &nbsp;<br>\nЩоб &nbsp;із &nbsp;міста &nbsp;на &nbsp;той &nbsp;берег &nbsp;<br>\nСміло &nbsp;зважився &nbsp;пройти. &nbsp;<br>\n<br>\n“Я &nbsp;піду!” &nbsp;— &nbsp;хлоп'я &nbsp;говорить. &nbsp;<br>\n“Ти &nbsp;ж &nbsp;мале &nbsp;ще, &nbsp;молоде…” &nbsp;<br>\n“Я &nbsp;піду”, &nbsp;— &nbsp;хлоп'я &nbsp;говорить &nbsp;<br>\nІ &nbsp;з &nbsp;вуздечкою &nbsp;іде. &nbsp;<br>\n<br>\nВийшов &nbsp;з &nbsp;міста, &nbsp;в &nbsp;яр &nbsp;спустився, &nbsp;<br>\nПолем &nbsp;швидко &nbsp;перебіг, &nbsp;<br>\nСтав, &nbsp;постояв, &nbsp;вийшов &nbsp;з &nbsp;гаю, &nbsp;<br>\nЙде, &nbsp;неначе &nbsp;печеніг. &nbsp;<br>\n<br>\nОсь &nbsp;і &nbsp;табір, &nbsp;Глянув &nbsp;— &nbsp;війська, &nbsp;<br>\nЯк &nbsp;тієї &nbsp;сарани! &nbsp;<br>\nКоні &nbsp;ржуть, &nbsp;реве &nbsp;худоба, &nbsp;<br>\nНа &nbsp;триногах &nbsp;казани. &nbsp;<br>\n<br>\nА &nbsp;на &nbsp;сонці &nbsp;сяє &nbsp;зброя, &nbsp;<br>\nСяють, &nbsp;блискають &nbsp;списи… &nbsp;<br>\nЯк &nbsp;пробитися &nbsp;крізь &nbsp;хмару, &nbsp;<br>\nЯк &nbsp;пройти &nbsp;через &nbsp;ліси?! &nbsp;<br>\n<br>\n“Де &nbsp;ти, &nbsp;Претич-воєводо, &nbsp;<br>\nДе &nbsp;ти, &nbsp;князю &nbsp;Святослав?!” &nbsp;— &nbsp;<br>\nТак &nbsp;собі &nbsp;подумав &nbsp;хлопець &nbsp;<br>\nІ &nbsp;у &nbsp;когось &nbsp;запитав: &nbsp;<br>\n<br>\n“Чи &nbsp;не &nbsp;бачили &nbsp;ви, &nbsp;дядьку, &nbsp;<br>\nТут &nbsp;буланого &nbsp;коня? &nbsp;<br>\nЯ &nbsp;пустив &nbsp;його &nbsp;на &nbsp;пашу, &nbsp;<br>\nТа &nbsp;й &nbsp;заснув &nbsp;на &nbsp;хвильку &nbsp;я…” &nbsp;<br>\n<br>\n“Ні, &nbsp;не &nbsp;бачив… &nbsp;ач, &nbsp;роззява! &nbsp;<br>\nТак &nbsp;колись &nbsp;ти &nbsp;і &nbsp;в &nbsp;бою &nbsp;<br>\nЗадрімаєш &nbsp;і &nbsp;за &nbsp;хвильку… &nbsp;<br>\nСтратиш &nbsp;голову &nbsp;свою\". &nbsp;<br>\n<br>\n\"Треба &nbsp;йти &nbsp;питати &nbsp;інших… &nbsp;<br>\nДе &nbsp;ж &nbsp;він, &nbsp;лишенько &nbsp;моє?! &nbsp;<br>\nГей &nbsp;ти, &nbsp;коню &nbsp;мій &nbsp;буланий, &nbsp;<br>\nГей, &nbsp;озвися, &nbsp;де &nbsp;ти &nbsp;є?!” &nbsp;<br>\n<br>\nВдалині &nbsp;Дніпро &nbsp;синіє… &nbsp;<br>\nХлопчик &nbsp;плаче, &nbsp;як &nbsp;ягня: &nbsp;<br>\n“Чи &nbsp;не &nbsp;бачили &nbsp;ви, &nbsp;дядьку, &nbsp;<br>\nТут &nbsp;буланого &nbsp;коня?” &nbsp;<br>\n<br>\nОсь &nbsp;уже &nbsp;і &nbsp;любий &nbsp;берег, &nbsp;<br>\nХвилі &nbsp;весело &nbsp;шумлять… &nbsp;<br>\nВін &nbsp;оглянувся &nbsp;— &nbsp;далеко &nbsp;<br>\nВороги &nbsp;його &nbsp;стоять. &nbsp;<br>\n<br>\nІ &nbsp;схопив &nbsp;себе &nbsp;за &nbsp;груди, &nbsp;<br>\nНа &nbsp;собі &nbsp;одежу &nbsp;рве, &nbsp;<br>\nЧерез &nbsp;мить &nbsp;уже &nbsp;по &nbsp;хвилях &nbsp;<br>\nНа &nbsp;той &nbsp;берег &nbsp;він &nbsp;пливе. &nbsp;<br>\n<br>\nІ &nbsp;нарешті &nbsp;бачать &nbsp;хлопця &nbsp;<br>\nПеченізьки &nbsp;вояки, &nbsp;<br>\nІ &nbsp;за &nbsp;ним &nbsp;біжать, &nbsp;женуться, &nbsp;<br>\nЯк &nbsp;за &nbsp;сарною &nbsp;вовки. &nbsp;<br>\n<br>\nТуго &nbsp;луки &nbsp;натягають, &nbsp;<br>\nСтріли &nbsp;кидають &nbsp;вперед, &nbsp;<br>\nТо &nbsp;пірне &nbsp;хлоп'я &nbsp;у &nbsp;воду, &nbsp;<br>\nТо &nbsp;заб'ється &nbsp;в &nbsp;очерет. &nbsp;<br>\n<br>\nСтріли &nbsp;падають &nbsp;у &nbsp;воду, &nbsp;<br>\nНаче &nbsp;чорні &nbsp;блискавки… &nbsp;<br>\nПопливти &nbsp;б, &nbsp;— &nbsp;але &nbsp;бояться &nbsp;<br>\nПеченізьки &nbsp;вояки. &nbsp;<br>\n<br>\nА &nbsp;мале &nbsp;хлоп'я &nbsp;давно &nbsp;вже &nbsp;<br>\nСтепом &nbsp;котиться-летить… &nbsp;<br>\nСяють &nbsp;вогниками &nbsp;очі, &nbsp;<br>\nСерце &nbsp;пташкою &nbsp;тремтить. &nbsp;<br>\n<br>\nОсь &nbsp;уже &nbsp;і &nbsp;рідний &nbsp;табір, &nbsp;<br>\nОсь &nbsp;і &nbsp;Претич, &nbsp;вояки… &nbsp;<br>\nАх, &nbsp;здається, &nbsp;по &nbsp;степу &nbsp;він &nbsp;<br>\nРозгубив &nbsp;свої &nbsp;думки. &nbsp;<br>\n<br>\nПрибігає, &nbsp;важко &nbsp;диха, &nbsp;<br>\nЛедве &nbsp;встоїть &nbsp;на &nbsp;ногах… &nbsp;<br>\nЗакричав &nbsp;— &nbsp;і &nbsp;гнів &nbsp;палає &nbsp;<br>\nВ &nbsp;огняних &nbsp;його &nbsp;словах. &nbsp;<br>\n<br>\n“Воєводо &nbsp;і &nbsp;вояцтво! &nbsp;<br>\nВи &nbsp;гуляєте, &nbsp;орли, &nbsp;<br>\nА &nbsp;наш &nbsp;Київ, &nbsp;наче &nbsp;хмари, &nbsp;<br>\nПеченіги &nbsp;облягли. &nbsp;<br>\n<br>\nВи &nbsp;гуляєте, &nbsp;а &nbsp;люде &nbsp;<br>\nШвидко &nbsp;з &nbsp;голоду &nbsp;помруть, &nbsp;<br>\nШвидко &nbsp;з &nbsp;голоду &nbsp;наш &nbsp;Київ &nbsp;<br>\nПеченігам &nbsp;віддадуть”. &nbsp;<br>\n<br>\nПильно &nbsp;слухає &nbsp;вояцтво, &nbsp;<br>\nЩо &nbsp;розказує &nbsp;хлоп'я… &nbsp;<br>\nМеч &nbsp;стискає &nbsp;воєвода &nbsp;<br>\nІ &nbsp;сідає &nbsp;на &nbsp;коня. &nbsp;<br>\n<br>\n“Вояки! &nbsp;вперед! &nbsp;на &nbsp;поміч! &nbsp;— &nbsp;<br>\nВірний &nbsp;Претич &nbsp;закричав, &nbsp;— &nbsp;<br>\nХай &nbsp;живе &nbsp;наш &nbsp;славний &nbsp;Київ, &nbsp;<br>\nХай &nbsp;живе &nbsp;наш &nbsp;Святослав”. &nbsp;<br>\n<br>\nОбернувся &nbsp;в &nbsp;вулик &nbsp;табір… &nbsp;<br>\nКрики, &nbsp;ржання, &nbsp;метушня… &nbsp;<br>\nКожний &nbsp;бравсь &nbsp;за &nbsp;спис, &nbsp;за &nbsp;зброю &nbsp;<br>\nІ… &nbsp;на &nbsp;огиря-коня. &nbsp;<br>\n<br>\nІ &nbsp;злякались &nbsp;печеніги… &nbsp;<br>\nКрик &nbsp;пішов &nbsp;і &nbsp;залунав, &nbsp;<br>\nЩо &nbsp;вертається &nbsp;з &nbsp;походу &nbsp;<br>\nПереможець &nbsp;Святослав. &nbsp;<br>\n<br>\nБезліч &nbsp;літ &nbsp;уже &nbsp;минуло, &nbsp;<br>\nВже &nbsp;давно &nbsp;в &nbsp;землі &nbsp;хлоп'я. &nbsp;<br>\nІ &nbsp;давно &nbsp;вже &nbsp;в &nbsp;серці &nbsp;нашім &nbsp;<br>\nВмерло &nbsp;лицаря &nbsp;ім'я. &nbsp;<br>\n<br>\n*** &nbsp;<br>\n<br>\nДжерело: &nbsp;О.Олесь. &nbsp;“Княжа &nbsp;Україна”. &nbsp;— &nbsp;Київ, &nbsp;“Веселка”, &nbsp;1991. &nbsp;<br>\n\n\n\n<br><br>\n"
}