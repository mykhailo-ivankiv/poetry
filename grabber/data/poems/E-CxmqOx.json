{
  "author": "qX0wrXtm",
  "id": "E-CxmqOx",
  "title": "ТАНГО «БІЛА ТРОЯНДА» ",
  "link": "/metrs_poem.php?poem=8561",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>ТАНГО «БІЛА ТРОЯНДА» </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДесь &nbsp;поміж &nbsp;двадцятими, &nbsp;поміж &nbsp;тридцятими, &nbsp;<br>\nпоміж &nbsp;дахами, &nbsp;балконами &nbsp;й &nbsp;вивісками, &nbsp;<br>\nв &nbsp;надвечірнім &nbsp;затемненні &nbsp;сніжного &nbsp;міста, &nbsp;<br>\nснується &nbsp;танго &nbsp;безпритульне, &nbsp;<br>\nвигадане &nbsp;студентом &nbsp;консерваторії &nbsp;на &nbsp;узбіччі &nbsp;хідника &nbsp;<br>\nз &nbsp;допомогою &nbsp;акордеона, &nbsp;романтичних &nbsp;уявлень &nbsp;і &nbsp;голоду. &nbsp;<br>\nАкордеон &nbsp;виливає &nbsp;таку &nbsp;арґентинську &nbsp;пристрасть, &nbsp;<br>\nаж &nbsp;у &nbsp;серцях &nbsp;перехожих &nbsp;попівен &nbsp;спиняється &nbsp;кров, &nbsp;<br>\nі &nbsp;мандрівні &nbsp;папіросниці &nbsp;гостроплечі &nbsp;<br>\nчорну &nbsp;фарбу &nbsp;виплакують &nbsp;з &nbsp;тихих &nbsp;очей, &nbsp;<br>\nі &nbsp;газетні &nbsp;хлопчиська &nbsp;в &nbsp;картузиках &nbsp;<br>\nтупочуть &nbsp;у &nbsp;такт &nbsp;босоногими &nbsp;черевиками, &nbsp;<br>\nі &nbsp;нетанучі &nbsp;профілі &nbsp;хутряних &nbsp;пасажирок &nbsp;<br>\nнапівобертаються &nbsp;з &nbsp;авт &nbsp;і &nbsp;фіакрів, &nbsp;<br>\nа &nbsp;меланхолійний &nbsp;добряк &nbsp;поліцейський &nbsp;<br>\nвідпускає, &nbsp;зворушений, &nbsp;з &nbsp;Богом &nbsp;дільничного &nbsp;прошака &nbsp;— &nbsp;<br>\nперші &nbsp;ніжні &nbsp;поривання &nbsp;<br>\nпоцілунки &nbsp;і &nbsp;зітхання &nbsp;<br>\nі &nbsp;твоя &nbsp;тремтяча &nbsp;рука &nbsp;<br>\n<br>\nІ &nbsp;кожен &nbsp;музичний &nbsp;мідяк &nbsp;— &nbsp;це &nbsp;визнання, &nbsp;<br>\nце &nbsp;шанс &nbsp;не &nbsp;померти &nbsp;з &nbsp;голоду, &nbsp;стати &nbsp;ґенієм, &nbsp;<br>\nперепустка &nbsp;до &nbsp;ювілейного &nbsp;залу, &nbsp;<br>\nдесь &nbsp;поміж &nbsp;п'ятдесятими &nbsp;й &nbsp;шістдесятими, &nbsp;<br>\nде &nbsp;статурне &nbsp;сопрано &nbsp;і &nbsp;тенор &nbsp;з &nbsp;широким &nbsp;ротом &nbsp;<br>\n(і &nbsp;коли &nbsp;він &nbsp;його &nbsp;роззявляє &nbsp;— &nbsp;<br>\nна &nbsp;люстру &nbsp;летять &nbsp;солов'ї), &nbsp;<br>\nде &nbsp;вишивана &nbsp;публіка &nbsp;так &nbsp;достигає &nbsp;оваціями, &nbsp;<br>\nніби &nbsp;чорна &nbsp;хмара &nbsp;гнівним &nbsp;дощем, &nbsp;<br>\nде &nbsp;медалі, &nbsp;і &nbsp;лаври, &nbsp;і &nbsp;сльози &nbsp;на &nbsp;бюстах &nbsp;хористок, &nbsp;<br>\nде &nbsp;немає &nbsp;зимового &nbsp;танґо, &nbsp;забутого &nbsp;ще &nbsp;у &nbsp;тридцяті, &nbsp;<br>\nа &nbsp;колючі, &nbsp;мов &nbsp;терня, &nbsp;красуні &nbsp;тобі &nbsp;несуть &nbsp;квіти, &nbsp;<br>\nі &nbsp;шукаєш &nbsp;у &nbsp;пустці &nbsp;невидимий &nbsp;акордеон, &nbsp;<br>\nале &nbsp;профіль &nbsp;тінистий &nbsp;напівобертається &nbsp;в &nbsp;ложі, &nbsp;<br>\nщоб &nbsp;тобі &nbsp;посміхнутись &nbsp;прихильно, &nbsp;<br>\nщоб &nbsp;закликати &nbsp;поночі, &nbsp;ніби &nbsp;в &nbsp;утрачений &nbsp;сад, &nbsp;<br>\nу &nbsp;прожиті &nbsp;міста, &nbsp;у &nbsp;стемнілий, &nbsp;віддалений &nbsp;рай &nbsp;— &nbsp;<br>\nперші &nbsp;неспокійні &nbsp;ночі &nbsp;<br>\nперші &nbsp;муки &nbsp;снів &nbsp;дівочі &nbsp;<br>\nі &nbsp;найперше &nbsp;слово &nbsp;— &nbsp;кохай &nbsp;<br>\n<br>\nНаче &nbsp;в &nbsp;мушлю &nbsp;сповзав &nbsp;ти &nbsp;по &nbsp;сходах &nbsp;додолу, &nbsp;<br>\nобіймаючи &nbsp;акордеон, &nbsp;мов &nbsp;талію &nbsp;прачки, &nbsp;<br>\nі &nbsp;невже &nbsp;це &nbsp;був &nbsp;ти, &nbsp;і &nbsp;невже &nbsp;ти &nbsp;до &nbsp;танцю &nbsp;їм &nbsp;грав, &nbsp;<br>\nцим &nbsp;невмитим &nbsp;гостям &nbsp;опівнічних &nbsp;прокурених &nbsp;кнайп, &nbsp;<br>\nцим &nbsp;укладачам &nbsp;бруку &nbsp;і &nbsp;швачкам, &nbsp;<br>\nвуглярам, &nbsp;ковалям, &nbsp;копачам, &nbsp;сажотрусам, &nbsp;повіям, &nbsp;<br>\nі &nbsp;невже &nbsp;це &nbsp;вони, &nbsp;проштовхавшись &nbsp;до &nbsp;твого &nbsp;плеча, &nbsp;<br>\nвсе &nbsp;горланили: &nbsp;«Білу &nbsp;троянду-у!» &nbsp;<br>\nІ &nbsp;за &nbsp;першими &nbsp;тактами &nbsp;більшали &nbsp;очі &nbsp;<br>\nнедорослих &nbsp;танечниць, &nbsp;що, &nbsp;вену &nbsp;вколовши, &nbsp;<br>\nвилітали &nbsp;попарно &nbsp;на &nbsp;світло, &nbsp;немов &nbsp;на &nbsp;поміст, &nbsp;<br>\nі &nbsp;здіймалися &nbsp;білі &nbsp;ключиці &nbsp;в &nbsp;поривній &nbsp;задусі… &nbsp;<br>\nІ &nbsp;тоді &nbsp;в &nbsp;цьому &nbsp;димі, &nbsp;в &nbsp;цих &nbsp;випарах, &nbsp;там, &nbsp;<br>\nпоміж &nbsp;двадцятими, &nbsp;поміж &nbsp;тридцятими, &nbsp;<br>\nтак &nbsp;розмито &nbsp;й &nbsp;непевно &nbsp;напівобертається &nbsp;профіль, &nbsp;<br>\nі &nbsp;ти &nbsp;ладен &nbsp;померти, &nbsp;і &nbsp;знову &nbsp;це &nbsp;танґо, &nbsp;і &nbsp;знов &nbsp;— &nbsp;<br>\nперші &nbsp;клятви &nbsp;і &nbsp;моління &nbsp;<br>\nперші &nbsp;стогони &nbsp;й &nbsp;боління &nbsp;<br>\nі &nbsp;таємна &nbsp;перша &nbsp;любов… &nbsp;\n\n\n<br><br>\n"
}