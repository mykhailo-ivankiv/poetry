{
  "author": "THrWQ4N4",
  "id": "m8_BSiKLY",
  "title": "ЯК ТО СПІВАК ПРОКЛИНАЄ. З німецького, Л. Уланда",
  "link": "metrs_poem.php?poem=7789",
  "html": "\n<h4></h4>\n\n<a href=\"/metrs.php?id=318&amp;type=tvorch\" class=\"redhr1\">Творчість</a> |\n<a href=\"/metrs.php?id=318&amp;type=biogr\" class=\"redhr1\">Біографія</a> |\n<a href=\"/metrs.php?id=318&amp;type=critiques\" class=\"redhr1\">Критика</a>\n\n<h4>ЯК ТО СПІВАК ПРОКЛИНАЄ. З німецького, Л. Уланда</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСтояв &nbsp;давно &nbsp;десь &nbsp;замок &nbsp;величний &nbsp;на &nbsp;весь &nbsp;край,<br>\nДалеко &nbsp;го &nbsp;було &nbsp;видко &nbsp;- &nbsp;аж &nbsp;поза &nbsp;море &nbsp;в &nbsp;гай;<br>\nДокола &nbsp;замку &nbsp;цвіли &nbsp;городи &nbsp;по &nbsp;двору.<br>\nВ &nbsp;городах &nbsp;грали &nbsp;води &nbsp;вдолину &nbsp;то &nbsp;вгору.<br>\n<br>\nСидів &nbsp;у &nbsp;тім &nbsp;палаці &nbsp;король &nbsp;ци &nbsp;цар &nbsp;відий;<br>\nСидів &nbsp;він &nbsp;на &nbsp;столиці &nbsp;похмурний &nbsp;та &nbsp;блідий,<br>\nБо &nbsp;що &nbsp;робив &nbsp;- &nbsp;то &nbsp;страх &nbsp;був, &nbsp;вражда &nbsp;- &nbsp;що &nbsp;розказав,<br>\nНедоля &nbsp;- &nbsp;що &nbsp;подумав, &nbsp;а &nbsp;кров &nbsp;- &nbsp;що &nbsp;написав.<br>\n<br>\nДва &nbsp;славні &nbsp;співаченьки &nbsp;прийшли &nbsp;раз &nbsp;у &nbsp;той &nbsp;край,<br>\nОден, &nbsp;як &nbsp;сокіл, &nbsp;сивий, &nbsp;а &nbsp;другий &nbsp;- &nbsp;саме &nbsp;май.<br>\nСтаренький &nbsp;з &nbsp;арфов &nbsp;їхав &nbsp;на &nbsp;коню &nbsp;воронім,<br>\nА &nbsp;молод &nbsp;співаченько &nbsp;йшов &nbsp;пішки &nbsp;попри &nbsp;нім.<br>\n<br>\nСтаренький &nbsp;так &nbsp;му &nbsp;каже: &nbsp;\"Ну &nbsp;ж, &nbsp;синку, &nbsp;пам'ятай, &nbsp;-<br>\nНайкращі &nbsp;наші &nbsp;пісні &nbsp;тепер &nbsp;си &nbsp;нагадай,<br>\nДобудь &nbsp;усеї &nbsp;сили, &nbsp;утіхи &nbsp;та &nbsp;жалю,<br>\nБо &nbsp;маємо &nbsp;співати &nbsp;лихому &nbsp;королю\".<br>\n<br>\nВже &nbsp;стали &nbsp;у &nbsp;світлиці &nbsp;старий &nbsp;із &nbsp;молодим...<br>\nКороль &nbsp;сів &nbsp;на &nbsp;столиці, &nbsp;цариця &nbsp;сіла &nbsp;з &nbsp;ним;<br>\nКороль &nbsp;- &nbsp;страшний, &nbsp;прибраний, &nbsp;гей &nbsp;поломінь &nbsp;в &nbsp;печі,<br>\nЦариця &nbsp;- &nbsp;люба, &nbsp;мила, &nbsp;гей &nbsp;зоронька &nbsp;вночі.<br>\n<br>\nТот &nbsp;сивий &nbsp;співаченько &nbsp;на &nbsp;струнах &nbsp;як &nbsp;заграв,<br>\nТо &nbsp;срібний &nbsp;єго &nbsp;голос &nbsp;все &nbsp;вище &nbsp;ся &nbsp;змагав,<br>\nЗ &nbsp;ним &nbsp;пісня &nbsp;молодого &nbsp;запіла &nbsp;в &nbsp;любий &nbsp;звук,<br>\nА &nbsp;в &nbsp;ній &nbsp;ся &nbsp;відзиває &nbsp;старого &nbsp;мутен &nbsp;гук.<br>\n<br>\nСпівають &nbsp;о &nbsp;коханню, &nbsp;співають &nbsp;о &nbsp;гаразді,<br>\nО &nbsp;вірі &nbsp;і &nbsp;о &nbsp;честі, &nbsp;о &nbsp;славі, &nbsp;о &nbsp;слажді,<br>\nСпівають &nbsp;усе &nbsp;красне, &nbsp;що &nbsp;в &nbsp;людях &nbsp;людських &nbsp;є,<br>\nСпівають &nbsp;усе &nbsp;любе, &nbsp;що &nbsp;в &nbsp;серці &nbsp;людськім &nbsp;б'є.<br>\n<br>\nЗабувся &nbsp;кепкувати &nbsp;дворян, &nbsp;безличний &nbsp;трут,<br>\nЗухвалі &nbsp;жовняриська &nbsp;поклони &nbsp;богу &nbsp;б'ють;<br>\nЦариця &nbsp;не &nbsp;могла &nbsp;вже &nbsp;зневолити &nbsp;чувствам &nbsp;-<br>\nУзяла &nbsp;квітку &nbsp;з &nbsp;грудей &nbsp;та &nbsp;й &nbsp;дала &nbsp;співакам.<br>\n<br>\n\"Звели-сте &nbsp;мої &nbsp;люде, &nbsp;тепер &nbsp;ще &nbsp;й &nbsp;дружину!?\" &nbsp;-<br>\nТак &nbsp;крикнув &nbsp;цар &nbsp;остеклий, &nbsp;гей &nbsp;змій, &nbsp;ся &nbsp;лиш &nbsp;здригнув<br>\nТа &nbsp;й &nbsp;шпурив &nbsp;острий &nbsp;палаш &nbsp;молодцеві &nbsp;у &nbsp;грудь &nbsp;-<br>\nМісяць &nbsp;пісней &nbsp;з &nbsp;них &nbsp;посоки &nbsp;кроваві &nbsp;д &nbsp;горі &nbsp;б'ють.<br>\n<br>\nІ &nbsp;гей &nbsp;би &nbsp;буря &nbsp;мела, &nbsp;так &nbsp;кождий &nbsp;утікав.<br>\nНа &nbsp;рученьках &nbsp;старого &nbsp;співак &nbsp;уже &nbsp;сконав;<br>\nПлащем &nbsp;єго &nbsp;вгортає, &nbsp;виносить &nbsp;го &nbsp;надвір,<br>\nСадить &nbsp;на &nbsp;ворон-коня, &nbsp;лишає &nbsp;дикий &nbsp;двір.<br>\n<br>\nНо &nbsp;перед &nbsp;пишнов &nbsp;брамов &nbsp;співак &nbsp;старенький &nbsp;став<br>\nІ &nbsp;вхопив &nbsp;свою &nbsp;арфу, &nbsp;що &nbsp;славов &nbsp;досі &nbsp;грав,<br>\nТа &nbsp;й &nbsp;тріснув &nbsp;нев &nbsp;до &nbsp;слупа &nbsp;камінного &nbsp;оклік,<br>\nТа &nbsp;й &nbsp;крикнув, &nbsp;аж &nbsp;ся &nbsp;голос &nbsp;по &nbsp;всіх &nbsp;мурах &nbsp;промик:<br>\n<br>\n\"О &nbsp;горе &nbsp;- &nbsp;ясні &nbsp;мури! &nbsp;Навіки &nbsp;най &nbsp;же &nbsp;тут<br>\nНі &nbsp;струна &nbsp;не &nbsp;задзвонить, &nbsp;ні &nbsp;пісні &nbsp;не &nbsp;звучуть!<br>\nНі, &nbsp;- &nbsp;плач &nbsp;лиш &nbsp;та &nbsp;неволя &nbsp;най &nbsp;вами &nbsp;гомонить,<br>\nАж &nbsp;кара &nbsp;вас &nbsp;господня &nbsp;на &nbsp;грузь &nbsp;не &nbsp;розвалить!<br>\n<br>\nО &nbsp;горе &nbsp;вам, &nbsp;городи, &nbsp;тобі, &nbsp;маєвий &nbsp;цвіт!<br>\nДивіть, &nbsp;яке &nbsp;се &nbsp;личко, &nbsp;дивіться, &nbsp;ой &nbsp;дивіть!<br>\nАби-сте &nbsp;повсихали &nbsp;керниці, &nbsp;джерела,<br>\nКамінєм &nbsp;поставали, &nbsp;без &nbsp;кіти, &nbsp;без &nbsp;зела!<br>\n<br>\nО &nbsp;горе &nbsp;чорний &nbsp;збую, &nbsp;піб'є &nbsp;тя &nbsp;наша &nbsp;кров,<br>\nАби-сь &nbsp;ти &nbsp;більше &nbsp;слави &nbsp;на &nbsp;світі &nbsp;не &nbsp;найшов!<br>\nІм'я &nbsp;твоє &nbsp;най &nbsp;піде &nbsp;у &nbsp;пропасть &nbsp;та &nbsp;у &nbsp;ніч,<br>\nЯк &nbsp;дух &nbsp;той, &nbsp;що &nbsp;сконає, &nbsp;вітрами &nbsp;піде &nbsp;пріч!\"<br>\n<br>\nСтарий &nbsp;прорік &nbsp;се &nbsp;слово, &nbsp;а &nbsp;господь &nbsp;єго &nbsp;чув.<br>\nДе &nbsp;замок &nbsp;став &nbsp;бувало, &nbsp;то &nbsp;як &nbsp;би &nbsp;і &nbsp;не &nbsp;був!<br>\nЛиш &nbsp;слуп &nbsp;оден &nbsp;голосить, &nbsp;який &nbsp;тут &nbsp;раз &nbsp;був &nbsp;збит,<br>\nІ &nbsp;той &nbsp;уже &nbsp;попукав &nbsp;- &nbsp;туй-туй &nbsp;ся &nbsp;повалить.<br>\n<br>\nА &nbsp;де &nbsp;городи &nbsp;були &nbsp;- &nbsp;пустиня &nbsp;на &nbsp;оклік,<br>\nНе &nbsp;видко &nbsp;стебелинки, &nbsp;водиці &nbsp;ані &nbsp;пік.<br>\nЦаря &nbsp;ніхто &nbsp;ні &nbsp;в &nbsp;пісні, &nbsp;ні &nbsp;в &nbsp;книзі &nbsp;не &nbsp;згадав &nbsp;-<br>\nЗападок &nbsp;і &nbsp;Забуток! &nbsp;Співак &nbsp;го &nbsp;так &nbsp;прокляв.\n\n\n<br><br>\n"
}