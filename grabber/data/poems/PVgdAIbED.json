{
  "author": "ZowtArFD",
  "id": "PVgdAIbED",
  "title": "ДОЩ У ЗОНІ ЧОРНОБИЛЯ",
  "link": "metrs_poem.php?poem=5565",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>ДОЩ У ЗОНІ ЧОРНОБИЛЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДно &nbsp;річки &nbsp;вистеляють &nbsp;блискавки,<br>\nМетаються &nbsp;в &nbsp;повітрі &nbsp;ластівки,<br>\nГроми &nbsp;стрясають &nbsp;луни-перелуни,<br>\nСріблясто &nbsp;напинає &nbsp;на &nbsp;вітрах,<br>\nІ &nbsp;чорні &nbsp;хмари &nbsp;навівають &nbsp;страх.<br>\n<br>\nКуди &nbsp;не &nbsp;глянеш &nbsp;- &nbsp;все &nbsp;мов &nbsp;нереальне:<br>\nСтоїть &nbsp;край &nbsp;шляху &nbsp;дерево &nbsp;печальне,<br>\nГудуть &nbsp;дроти &nbsp;високовольтних &nbsp;ліній,<br>\nЧорніє &nbsp;човен &nbsp;між &nbsp;розквітлих &nbsp;лілій,<br>\nЛежить &nbsp;село, &nbsp;неначе &nbsp;на &nbsp;картині,<br>\nБіліючи &nbsp;хатами &nbsp;по &nbsp;долині.<br>\n<br>\nА &nbsp;в &nbsp;тім &nbsp;селі &nbsp;ні &nbsp;голосу, &nbsp;ні &nbsp;звуку,<br>\nІ &nbsp;вікна &nbsp;випромінюють &nbsp;розпуку.<br>\nІ &nbsp;двері &nbsp;навхрест &nbsp;дошками &nbsp;забиті,<br>\nІ &nbsp;журавлі &nbsp;криничні &nbsp;сумовиті,<br>\nІ &nbsp;тихий &nbsp;сад &nbsp;біля &nbsp;старої &nbsp;школи,<br>\nІ &nbsp;дітям &nbsp;в &nbsp;ній &nbsp;не &nbsp;вчитися &nbsp;ніколи.<br>\n<br>\nНавколо &nbsp;пустка &nbsp;і &nbsp;печаль &nbsp;біблійна,<br>\nНавколо &nbsp;смерть, &nbsp;незрима &nbsp;і &nbsp;повільна,<br>\nЧортополохом &nbsp;обрій &nbsp;заростає,<br>\nЗело &nbsp;і &nbsp;квіти &nbsp;стронцій &nbsp;роз'їдає,<br>\nІ &nbsp;час &nbsp;пересипається &nbsp;пісками<br>\nНа &nbsp;полі, &nbsp;що &nbsp;шуміло &nbsp;колосками.<br>\n<br>\nА &nbsp;по &nbsp;ночах, &nbsp;трагічне &nbsp;і &nbsp;фатальне,<br>\nНа &nbsp;землю &nbsp;ллється &nbsp;світло &nbsp;асторальне,<br>\nІ &nbsp;фантастично-сіре &nbsp;мерехтіння<br>\nПороджує &nbsp;примарливе &nbsp;видіння<br>\nЛюдей, &nbsp;які &nbsp;від &nbsp;наглої &nbsp;біди<br>\nПішли &nbsp;із &nbsp;цього &nbsp;краю &nbsp;назавжди.<br>\n<br>\nПоволі &nbsp;слід &nbsp;за &nbsp;ними &nbsp;заростає,<br>\nІ &nbsp;дощ &nbsp;свинцевий &nbsp;землю &nbsp;засіває,<br>\nІ &nbsp;дно &nbsp;ріки &nbsp;встеляють &nbsp;блискавки,<br>\nІ, &nbsp;розметавши &nbsp;крила, &nbsp;ластівки<br>\nШиряють &nbsp;на &nbsp;чорнобильських &nbsp;вітрах,<br>\nІ &nbsp;чорні &nbsp;хмари &nbsp;навівають &nbsp;страх.\n\n\n<br><br>\n"
}