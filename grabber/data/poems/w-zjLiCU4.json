{
  "author": "u0bZEF03",
  "id": "w-zjLiCU4",
  "title": "Мар'яна-черниця",
  "link": "metrs_poem.php?poem=536",
  "html": "\n<h4></h4>\n\n<a href=\"/metrs.php?id=99&amp;type=tvorch\" class=\"redhr1\">Творчість</a> |\n<a href=\"/metrs.php?id=99&amp;type=biogr\" class=\"redhr1\">Біографія</a> |\n<a href=\"/metrs.php?id=99&amp;type=critiques\" class=\"redhr1\">Критика</a>\n\n<h4>Мар'яна-черниця</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<i>Оксані &nbsp;К......ко<br>\nНа &nbsp;пам'ять &nbsp;того, &nbsp;що &nbsp;давно &nbsp;минуло</i><br>\n<br>\nВітер &nbsp;в &nbsp;гаї &nbsp;нагинає &nbsp;<br>\nЛозу &nbsp;і &nbsp;тополю, &nbsp;<br>\nЛама &nbsp;дуба, &nbsp;котить &nbsp;полем &nbsp;<br>\nПерекотиполе. &nbsp;<br>\nТак &nbsp;і &nbsp;доля: &nbsp;того &nbsp;лама, &nbsp;<br>\nТого &nbsp;нагинає; &nbsp;<br>\nМене &nbsp;котить, &nbsp;а &nbsp;де &nbsp;спинить, &nbsp;<br>\nІ &nbsp;сама &nbsp;не &nbsp;знає &nbsp;— &nbsp;<br>\nУ &nbsp;якому &nbsp;краю &nbsp;мене &nbsp;заховають, &nbsp;<br>\nДе &nbsp;я &nbsp;прихилюся, &nbsp;навіки &nbsp;засну. &nbsp;<br>\nКоли &nbsp;нема &nbsp;щастя, &nbsp;нема &nbsp;талану, &nbsp;<br>\nНема &nbsp;кого &nbsp;й &nbsp;кинуть, &nbsp;ніхто &nbsp;не &nbsp;згадає, &nbsp;<br>\nНе &nbsp;скаже &nbsp;хоть &nbsp;на &nbsp;сміх: &nbsp;«Нехай &nbsp;спочиває; &nbsp;<br>\nТілько &nbsp;його &nbsp;й &nbsp;долі, &nbsp;що &nbsp;рано &nbsp;заснув». &nbsp;<br>\nЧи &nbsp;правда, &nbsp;Оксано? &nbsp;чужа &nbsp;чорнобрива! &nbsp;<br>\nІ &nbsp;ти &nbsp;не &nbsp;згадаєш &nbsp;того &nbsp;сироту, &nbsp;<br>\nЩо &nbsp;в &nbsp;сірій &nbsp;свитині, &nbsp;бувало, &nbsp;щасливий, &nbsp;<br>\nЯк &nbsp;побачить &nbsp;диво &nbsp;— &nbsp;твою &nbsp;красоту. &nbsp;<br>\nКого &nbsp;ти &nbsp;без &nbsp;мови, &nbsp;без &nbsp;слова &nbsp;навчила &nbsp;<br>\nОчима, &nbsp;душею, &nbsp;серцем &nbsp;розмовлять. &nbsp;<br>\nЗ &nbsp;ким &nbsp;ти &nbsp;усміхалась, &nbsp;плакала, &nbsp;журилась, &nbsp;<br>\nКому &nbsp;ти &nbsp;любила &nbsp;Петруся &nbsp;співать. &nbsp;<br>\nІ &nbsp;ти &nbsp;не &nbsp;згадаєш. &nbsp;Оксано! &nbsp;Оксано! &nbsp;<br>\nА &nbsp;я &nbsp;й &nbsp;досі &nbsp;плачу, &nbsp;і &nbsp;досі &nbsp;журюсь, &nbsp;<br>\nВиливаю &nbsp;сльози &nbsp;на &nbsp;мою &nbsp;Мар'яну, &nbsp;<br>\nНа &nbsp;тебе &nbsp;дивлюся, &nbsp;за &nbsp;тебе &nbsp;молюсь. &nbsp;<br>\nЗгадай &nbsp;же, &nbsp;Оксано, &nbsp;чужа &nbsp;чорнобрива, &nbsp;<br>\nІ &nbsp;сестру &nbsp;Мар'яну &nbsp;рястом &nbsp;уквітчай, &nbsp;<br>\nЧасом &nbsp;на &nbsp;Петруся &nbsp;усміхнись, &nbsp;щаслива, &nbsp;<br>\nІ, &nbsp;хоч &nbsp;так &nbsp;як &nbsp;жарти, &nbsp;колишнє &nbsp;згадай. &nbsp;<br>\n<br>\nСанкт-Петербург, &nbsp;<br>\nноября &nbsp;22, &nbsp;1841 &nbsp;року &nbsp;<br>\n<br>\nІ &nbsp;<br>\n<br>\nУ &nbsp;неділю &nbsp;на &nbsp;вигоні &nbsp;<br>\nДівчата &nbsp;гуляли, &nbsp;<br>\nЖартували &nbsp;з &nbsp;парубками, &nbsp;<br>\nДеякі &nbsp;співали &nbsp;— &nbsp;<br>\nПро &nbsp;досвітки-вечірниці &nbsp;<br>\nТа &nbsp;як &nbsp;била &nbsp;мати, &nbsp;<br>\nЩоб &nbsp;з &nbsp;козаком &nbsp;не &nbsp;стояла. &nbsp;<br>\nЗвичайне, &nbsp;дівчата... &nbsp;<br>\nТо &nbsp;про &nbsp;своє &nbsp;все &nbsp;й &nbsp;співають, &nbsp;<br>\nЯка &nbsp;про &nbsp;що &nbsp;знає... &nbsp;<br>\nАж &nbsp;ось &nbsp;з &nbsp;хлопцем &nbsp;старий &nbsp;кобзар &nbsp;<br>\nВ &nbsp;село &nbsp;шкандибає. &nbsp;<br>\nВ &nbsp;руках &nbsp;чоботи, &nbsp;на &nbsp;плечах &nbsp;<br>\nЛатана &nbsp;торбина &nbsp;<br>\nУ &nbsp;старого; &nbsp;а &nbsp;дитина! &nbsp;<br>\nСердешна &nbsp;дитина! &nbsp;<br>\nОбідране; &nbsp;ледви-ледви &nbsp;<br>\nНесе &nbsp;ноженята... &nbsp;<br>\n(Достеменний &nbsp;син &nbsp;Катрусі). &nbsp;<br>\nДивляться &nbsp;дівчата... &nbsp;<br>\n«Кобзар &nbsp;іде! &nbsp;Кобзар &nbsp;іде!» &nbsp;<br>\nТа &nbsp;всі, &nbsp;якомога, &nbsp;<br>\nХлопців &nbsp;кинули, &nbsp;побігли &nbsp;<br>\nЗустрічать &nbsp;сліпого! &nbsp;<br>\n«Діду, &nbsp;серце, &nbsp;голубчику, &nbsp;<br>\nЗаграй &nbsp;яку-небудь. &nbsp;<br>\nЯ &nbsp;шага &nbsp;дам».— &nbsp;«Я &nbsp;— &nbsp;черешень». &nbsp;<br>\n«Всього, &nbsp;чого &nbsp;треба,— &nbsp;<br>\nВсього &nbsp;дамо... &nbsp;одпочинеш, &nbsp;<br>\nА &nbsp;ми &nbsp;потанцюєм... &nbsp;<br>\nЗаграй &nbsp;же &nbsp;нам &nbsp;яку-небудь». &nbsp;<br>\n«Чую, &nbsp;любі, &nbsp;чую... &nbsp;<br>\nСпасибі &nbsp;вам, &nbsp;мої &nbsp;квіти, &nbsp;<br>\nЗа &nbsp;слово &nbsp;ласкаве. &nbsp;<br>\nЗаграв &nbsp;би &nbsp;вам, &nbsp;та, &nbsp;бачите, &nbsp;<br>\nСправи &nbsp;нема... &nbsp;справи. &nbsp;<br>\nУчора &nbsp;був &nbsp;на &nbsp;базарі, &nbsp;<br>\nКобза &nbsp;зопсувалась... &nbsp;<br>\nРозбилася...» &nbsp;— &nbsp;«А &nbsp;струни &nbsp;є?» &nbsp;<br>\n«Тілько &nbsp;три &nbsp;осталось». &nbsp;<br>\n«Та &nbsp;хоч &nbsp;на &nbsp;трьох &nbsp;яку-небудь». &nbsp;<br>\n«На &nbsp;трьох... &nbsp;Ох, &nbsp;дівчата! &nbsp;<br>\nІ &nbsp;на &nbsp;одній &nbsp;колись-то &nbsp;грав, &nbsp;<br>\nТа &nbsp;ба, &nbsp;вже &nbsp;не &nbsp;грати... &nbsp;<br>\nПостривайте, &nbsp;мої &nbsp;любі, &nbsp;<br>\nТрошки &nbsp;одпочину. &nbsp;<br>\nСядьмо, &nbsp;хлопче». &nbsp;Посідали. &nbsp;<br>\nРозв'язав &nbsp;торбину, &nbsp;<br>\nВийняв &nbsp;кобзу, &nbsp;разів &nbsp;зо &nbsp;два &nbsp;<br>\nУдарив &nbsp;по &nbsp;рваних. &nbsp;<br>\n«Що &nbsp;б &nbsp;вам &nbsp;заграть? &nbsp;постривайте. &nbsp;<br>\nЧерницю &nbsp;Мар'яну— &nbsp;<br>\nЧи &nbsp;чували?» &nbsp;— &nbsp;«Ні, &nbsp;не &nbsp;чули». &nbsp;<br>\n«Слухайте &nbsp;ж, &nbsp;дівчата, &nbsp;<br>\nТа &nbsp;кайтеся... &nbsp;Давно &nbsp;колись &nbsp;<br>\nБула &nbsp;собі &nbsp;мати, &nbsp;<br>\nБув &nbsp;і &nbsp;батько, &nbsp;та &nbsp;не &nbsp;стало; &nbsp;<br>\nОсталась &nbsp;вдовою, &nbsp;<br>\nТа &nbsp;й &nbsp;не &nbsp;молодою, &nbsp;<br>\nІ &nbsp;з &nbsp;волами, &nbsp;<br>\nІ &nbsp;з &nbsp;возами, &nbsp;<br>\nЙ &nbsp;малою &nbsp;дочкою. &nbsp;<br>\nРосла &nbsp;дочка &nbsp;Мар'яна, &nbsp;<br>\nА &nbsp;виросла, &nbsp;як &nbsp;панна,— &nbsp;<br>\nКароока &nbsp;<br>\nІ &nbsp;висока, &nbsp;<br>\nХоч &nbsp;за &nbsp;пана &nbsp;гетьмана. &nbsp;<br>\nСтала &nbsp;мати &nbsp;гадати &nbsp;<br>\nТа &nbsp;за &nbsp;пана &nbsp;єднати. &nbsp;<br>\nА &nbsp;Мар'яна &nbsp;<br>\nНе &nbsp;до &nbsp;пана &nbsp;<br>\nВиходила &nbsp;гуляти, &nbsp;<br>\nНе &nbsp;до &nbsp;пана &nbsp;старого, &nbsp;<br>\nУсатого, &nbsp;товстого, &nbsp;<br>\nА &nbsp;з &nbsp;Петрусем &nbsp;<br>\nВ &nbsp;гаю, &nbsp;в &nbsp;лузі &nbsp;<br>\nЩо &nbsp;вечора &nbsp;святого &nbsp;— &nbsp;<br>\nРозмовляла, &nbsp;<br>\nЖартувала, &nbsp;<br>\nОбнімала, &nbsp;мліла... &nbsp;<br>\nА &nbsp;іноді &nbsp;усміхалась, &nbsp;<br>\nПлакала, &nbsp;німіла... &nbsp;<br>\n«Чого &nbsp;ж &nbsp;плачеш, &nbsp;моє &nbsp;серце?» &nbsp;<br>\nПетро &nbsp;запитає; &nbsp;<br>\nВона &nbsp;гляне, &nbsp;усміхнеться: &nbsp;<br>\n«І &nbsp;сама &nbsp;не &nbsp;знаю...» &nbsp;<br>\n«Може, &nbsp;думаєш, &nbsp;покину? &nbsp;<br>\nНі, &nbsp;моя &nbsp;рибчино, &nbsp;<br>\nБуду &nbsp;ходить, &nbsp;буду &nbsp;любить, &nbsp;<br>\nПоки &nbsp;не &nbsp;загину!..» &nbsp;<br>\n«Хіба &nbsp;було &nbsp;коли &nbsp;в &nbsp;світі, &nbsp;<br>\nЩиро &nbsp;що &nbsp;кохались, &nbsp;<br>\nРозійшлися, &nbsp;не &nbsp;взялися &nbsp;<br>\nЙ &nbsp;живими &nbsp;остались? &nbsp;<br>\nНі, &nbsp;не &nbsp;було, &nbsp;мій &nbsp;голубе. &nbsp;<br>\nТи &nbsp;чув, &nbsp;що &nbsp;співають... &nbsp;<br>\nТо &nbsp;кобзарі &nbsp;вигадують, &nbsp;<br>\nБо, &nbsp;сліпі, &nbsp;не &nbsp;знають, &nbsp;<br>\nБо &nbsp;не &nbsp;бачать, &nbsp;що &nbsp;є &nbsp;брови &nbsp;<br>\nЧорні, &nbsp;карі &nbsp;очі, &nbsp;<br>\nІ &nbsp;високий &nbsp;стан &nbsp;козачий, &nbsp;<br>\nІ &nbsp;гнучкий &nbsp;дівочий. &nbsp;<br>\nЩо &nbsp;є &nbsp;коси, &nbsp;довгі &nbsp;коси, &nbsp;<br>\nКозацька &nbsp;чуприна... &nbsp;<br>\nЩо &nbsp;на &nbsp;мову &nbsp;на &nbsp;Петрову &nbsp;<br>\nВ &nbsp;глухій &nbsp;домовині &nbsp;<br>\nУсміхнуся; &nbsp;скажу &nbsp;йому: &nbsp;<br>\n«Орле &nbsp;сизокрилий, &nbsp;<br>\nЛюблю &nbsp;тебе &nbsp;й &nbsp;на &nbsp;сім &nbsp;світі, &nbsp;<br>\nЯк &nbsp;на &nbsp;тім &nbsp;любила». &nbsp;<br>\nОтак, &nbsp;серце, &nbsp;обнімемось, &nbsp;<br>\nОтак &nbsp;поцілую, &nbsp;<br>\nНехай &nbsp;вкупі &nbsp;закопають... &nbsp;<br>\nУмру... &nbsp;не &nbsp;почую. &nbsp;<br>\nНе &nbsp;почую...» &nbsp;Обнялися, &nbsp;<br>\nОбнялись, &nbsp;зомліли... &nbsp;<br>\nОтак &nbsp;вони &nbsp;любилися! &nbsp;<br>\nНа &nbsp;той &nbsp;світ &nbsp;хотіли &nbsp;<br>\nОбнявшися &nbsp;переступить; &nbsp;<br>\nТа &nbsp;не &nbsp;по &nbsp;їх &nbsp;стало! &nbsp;<br>\nЩовечора &nbsp;сходилися, &nbsp;<br>\nІ &nbsp;мати &nbsp;не &nbsp;знала, &nbsp;<br>\nДе &nbsp;Мар'яна &nbsp;до &nbsp;півночі &nbsp;<br>\nІ &nbsp;з &nbsp;ким &nbsp;розмовляє? &nbsp;<br>\n«Воно &nbsp;мале &nbsp;ще, &nbsp;дитина, &nbsp;<br>\nНічого &nbsp;не &nbsp;знає». &nbsp;<br>\nУгадала &nbsp;стара &nbsp;мати, &nbsp;<br>\nТа &nbsp;не &nbsp;все &nbsp;вгадала, &nbsp;<br>\nЗнать, &nbsp;забула, &nbsp;що &nbsp;колись-то &nbsp;<br>\nСама &nbsp;дівувала. &nbsp;<br>\nУгадала &nbsp;мати: &nbsp;Мар'яна-дитина &nbsp;<br>\nНе &nbsp;знає, &nbsp;як &nbsp;треба &nbsp;на &nbsp;сім &nbsp;світі &nbsp;жить. &nbsp;<br>\nДумала &nbsp;— &nbsp;ні &nbsp;люди, &nbsp;ані &nbsp;домовина &nbsp;<br>\nЗ &nbsp;Петром &nbsp;не &nbsp;розрізнять... &nbsp;уміла &nbsp;любить. &nbsp;<br>\nДумала, &nbsp;що &nbsp;тілько &nbsp;кобзарі &nbsp;співають, &nbsp;<br>\nБо, &nbsp;сліпі, &nbsp;не &nbsp;бачать &nbsp;карих &nbsp;оченят; &nbsp;<br>\nЩо &nbsp;тілько &nbsp;лякають &nbsp;молодих &nbsp;дівчат... &nbsp;<br>\nЛякають, &nbsp;дівчата, &nbsp;правдою &nbsp;лякають! &nbsp;<br>\nІ &nbsp;я &nbsp;вас &nbsp;лякаю, &nbsp;бо &nbsp;те &nbsp;лихо &nbsp;знаю, &nbsp;<br>\nБодай &nbsp;його &nbsp;в &nbsp;світі &nbsp;нікому &nbsp;не &nbsp;знать &nbsp;— &nbsp;<br>\nТого, &nbsp;що &nbsp;я &nbsp;знаю... &nbsp;Минуло, &nbsp;дівчата! &nbsp;<br>\nСерце &nbsp;не &nbsp;заснуло, &nbsp;я &nbsp;вас &nbsp;не &nbsp;забув. &nbsp;<br>\nЛюблю &nbsp;вас &nbsp;і &nbsp;досі, &nbsp;як &nbsp;діточок &nbsp;мати, &nbsp;<br>\nБуду &nbsp;вам &nbsp;співати, &nbsp;поки &nbsp;не &nbsp;засну. &nbsp;<br>\nТойді &nbsp;ж, &nbsp;мої &nbsp;любі, &nbsp;як &nbsp;мене &nbsp;не &nbsp;стане, &nbsp;<br>\nЗгадайте &nbsp;про &nbsp;мене, &nbsp;про &nbsp;мою &nbsp;Мар'яну; &nbsp;<br>\nЯ &nbsp;вам &nbsp;з &nbsp;того &nbsp;світа, &nbsp;любі, &nbsp;усміхнусь, &nbsp;<br>\nУсміхнуся...» &nbsp;— &nbsp;та &nbsp;й &nbsp;заплакав. &nbsp;<br>\nДивились &nbsp;дівчата, &nbsp;<br>\nНе &nbsp;питали, &nbsp;чого &nbsp;плаче? &nbsp;<br>\nТа &nbsp;й &nbsp;нащо &nbsp;питати? &nbsp;<br>\nМинулося. &nbsp;Помагало &nbsp;<br>\nЛаскаве &nbsp;дівоче &nbsp;<br>\nЩире &nbsp;слово... &nbsp;«Вибачайте...— &nbsp;<br>\nУтер &nbsp;сліпі &nbsp;очі.— &nbsp;<br>\nВибачайте, &nbsp;мої &nbsp;любі, &nbsp;<br>\nНехотя &nbsp;журюся. &nbsp;<br>\nТак &nbsp;от, &nbsp;бачите, &nbsp;Мар'яна &nbsp;<br>\nЗ &nbsp;убогим &nbsp;Петрусем &nbsp;<br>\nЩовечора &nbsp;розмовляла, &nbsp;<br>\nІ &nbsp;мати &nbsp;не &nbsp;знала, &nbsp;<br>\nДивувалась, &nbsp;що &nbsp;се &nbsp;таке &nbsp;<br>\nМар'яну &nbsp;спіткало? &nbsp;<br>\nЧи &nbsp;не &nbsp;пристріт? &nbsp;Сяде &nbsp;шити &nbsp;— &nbsp;<br>\nНе &nbsp;те &nbsp;вишиває; &nbsp;<br>\nЗамість &nbsp;Гриця, &nbsp;задумавшись, &nbsp;<br>\nПетруся &nbsp;співає. &nbsp;<br>\nЧасом &nbsp;сонна &nbsp;розмовляє, &nbsp;<br>\nПодушку &nbsp;цілує... &nbsp;<br>\nМати &nbsp;спершу &nbsp;сміялася, &nbsp;<br>\nДумала &nbsp;— &nbsp;жартує, &nbsp;<br>\nПотім &nbsp;бачить, &nbsp;що &nbsp;не &nbsp;жарти, &nbsp;<br>\nТа &nbsp;й &nbsp;каже: &nbsp;«Мар'яно! &nbsp;<br>\nТреба &nbsp;буде &nbsp;старостів &nbsp;ждать, &nbsp;<br>\nТа, &nbsp;може, &nbsp;й &nbsp;од &nbsp;пана! &nbsp;<br>\nТи &nbsp;вже &nbsp;виросла &nbsp;нівроку, &nbsp;<br>\nУже &nbsp;й &nbsp;дівувала; &nbsp;<br>\nЯ &nbsp;вже &nbsp;думаю, &nbsp;що, &nbsp;бачиш...— &nbsp;<br>\nНасилу &nbsp;сказала,— &nbsp;<br>\nЩо &nbsp;вже &nbsp;й &nbsp;заміж, &nbsp;коли &nbsp;теє...» &nbsp;<br>\n«А &nbsp;за &nbsp;кого, &nbsp;мамо!?» &nbsp;<br>\n«Хто &nbsp;вподоба, &nbsp;тому &nbsp;й &nbsp;оддам». &nbsp;<br>\nСпіває &nbsp;Мар'яна: &nbsp;<br>\n<br>\n«Оддай &nbsp;мене, &nbsp;моя &nbsp;мамо, &nbsp;<br>\nТа &nbsp;не &nbsp;за &nbsp;старого, &nbsp;<br>\nОддай &nbsp;мене, &nbsp;моє &nbsp;серце, &nbsp;<br>\nТа &nbsp;за &nbsp;молодого. &nbsp;<br>\nНехай &nbsp;старий &nbsp;бурлакує, &nbsp;<br>\nГроші &nbsp;заробляє, &nbsp;<br>\nА &nbsp;молодий &nbsp;мене &nbsp;любить, &nbsp;<br>\nДолі &nbsp;не &nbsp;шукає. &nbsp;<br>\nНе &nbsp;шукає, &nbsp;не &nbsp;блукає &nbsp;<br>\nЧужими &nbsp;степами. &nbsp;<br>\nСвої &nbsp;воли, &nbsp;свої &nbsp;вози, &nbsp;<br>\nА &nbsp;між &nbsp;парубками, &nbsp;<br>\nЯк &nbsp;маківка &nbsp;меж &nbsp;квітками, &nbsp;<br>\nЦвіте, &nbsp;розцвітає. &nbsp;<br>\nМає &nbsp;поле, &nbsp;має &nbsp;волю, &nbsp;<br>\nТа &nbsp;долі &nbsp;не &nbsp;має. &nbsp;<br>\nЙого &nbsp;щастя, &nbsp;його &nbsp;доля &nbsp;— &nbsp;<br>\nМої &nbsp;чорні &nbsp;брови, &nbsp;<br>\nДовгі &nbsp;вії, &nbsp;карі &nbsp;очі, &nbsp;<br>\nЛаскавеє &nbsp;слово. &nbsp;<br>\nОддай &nbsp;мене, &nbsp;моя &nbsp;мамо, &nbsp;<br>\nТа &nbsp;не &nbsp;за &nbsp;старого, &nbsp;<br>\nОддай &nbsp;мене, &nbsp;моє &nbsp;серце, &nbsp;<br>\nТа &nbsp;за &nbsp;молодого». &nbsp;<br>\n<br>\n«Дочко &nbsp;моя, &nbsp;Мар'яно, &nbsp;<br>\nОддам &nbsp;тебе &nbsp;за &nbsp;пана, &nbsp;<br>\nЗа &nbsp;старшого, &nbsp;багатого, &nbsp;<br>\nЗа &nbsp;сотника &nbsp;Івана». &nbsp;<br>\n«Умру, &nbsp;серце &nbsp;мамо, &nbsp;<br>\nЗа &nbsp;сотником &nbsp;Іваном». &nbsp;<br>\n«Не &nbsp;вмреш, &nbsp;будеш &nbsp;панувати, &nbsp;<br>\nБудеш &nbsp;діток &nbsp;годувати». &nbsp;<br>\n«Піду &nbsp;в &nbsp;найми, &nbsp;піду &nbsp;в &nbsp;люди, &nbsp;<br>\nА &nbsp;за &nbsp;сотником &nbsp;не &nbsp;буду». &nbsp;<br>\n«Будеш, &nbsp;дочко &nbsp;Мар'яно, &nbsp;<br>\nЗа &nbsp;сотником &nbsp;Іваном». &nbsp;<br>\nЗаплакала, &nbsp;заридала &nbsp;<br>\nСердешна &nbsp;Мар'яна. &nbsp;<br>\n«За &nbsp;старого... &nbsp;багатого... &nbsp;<br>\nЗа &nbsp;сотника &nbsp;Івана...» &nbsp;— &nbsp;<br>\nСама &nbsp;собі &nbsp;розмовляла, &nbsp;<br>\nА &nbsp;потім &nbsp;сказала: &nbsp;<br>\n«Я &nbsp;ще, &nbsp;мамо, &nbsp;не &nbsp;виросла, &nbsp;<br>\nЩе &nbsp;не &nbsp;дівувала. &nbsp;<br>\nБо &nbsp;ти &nbsp;мене &nbsp;не &nbsp;пускала &nbsp;<br>\nВранці &nbsp;до &nbsp;криниці, &nbsp;<br>\nНі &nbsp;жита &nbsp;жать, &nbsp;ні &nbsp;льону &nbsp;брать, &nbsp;<br>\nНі &nbsp;на &nbsp;вечірниці, &nbsp;<br>\nДе &nbsp;дівчата &nbsp;з &nbsp;парубками &nbsp;<br>\nЖартують, &nbsp;співають &nbsp;<br>\nТа &nbsp;про &nbsp;мене, &nbsp;чорнобриву, &nbsp;<br>\nНишком &nbsp;розмовляють: &nbsp;<br>\n«Багатого &nbsp;дочка &nbsp;батька, &nbsp;<br>\nШляхетського &nbsp;роду». &nbsp;<br>\nТяжко &nbsp;мені. &nbsp;Тяжко, &nbsp;мамо! &nbsp;<br>\nНащо &nbsp;дала &nbsp;вроду &nbsp;<br>\nНащо &nbsp;брови &nbsp;змальовала? &nbsp;<br>\nДала &nbsp;карі &nbsp;очі? &nbsp;<br>\nТи &nbsp;все &nbsp;дала, &nbsp;тілько &nbsp;долі, &nbsp;<br>\nДолі &nbsp;дать &nbsp;не &nbsp;хочеш! &nbsp;<br>\nНащо &nbsp;ж &nbsp;мене &nbsp;годувала? &nbsp;<br>\nНащо &nbsp;доглядала? &nbsp;<br>\nПоки &nbsp;лиха &nbsp;я &nbsp;не &nbsp;знала, &nbsp;<br>\nЧом &nbsp;не &nbsp;заховала?» &nbsp;<br>\nНе &nbsp;слухала &nbsp;стара &nbsp;мати, &nbsp;<br>\nЛягла &nbsp;спочивати. &nbsp;<br>\nА &nbsp;Мар'яна &nbsp;за &nbsp;сльозами &nbsp;<br>\nЛедве &nbsp;вийшла &nbsp;з &nbsp;хати. &nbsp;<br>\n<br>\nII &nbsp;<br>\n<br>\n«Ой &nbsp;гоп &nbsp;не &nbsp;пила, &nbsp;<br>\nНа &nbsp;весіллі &nbsp;була, &nbsp;<br>\nДо &nbsp;господи &nbsp;не &nbsp;втрапила, &nbsp;<br>\nДо &nbsp;сусіда &nbsp;зайшла, &nbsp;<br>\nА &nbsp;в &nbsp;сусіда &nbsp;<br>\nДо &nbsp;обіда &nbsp;<br>\nВ &nbsp;льоху &nbsp;спати &nbsp;лягла. &nbsp;<br>\n<br>\nІз &nbsp;льоху &nbsp;та &nbsp;в &nbsp;льох, &nbsp;<br>\nЗавертали &nbsp;в &nbsp;горох, &nbsp;<br>\nІ &nbsp;в &nbsp;коморі, &nbsp;і &nbsp;надворі &nbsp;<br>\nЗ &nbsp;нежонатим &nbsp;удвох &nbsp;<br>\nПустували, &nbsp;<br>\nЖартували, &nbsp;<br>\nЗопсували &nbsp;горох. &nbsp;<br>\n<br>\nОй &nbsp;гоп &nbsp;не &nbsp;сама &nbsp;— &nbsp;<br>\nНапоїла &nbsp;кума &nbsp;<br>\nІ &nbsp;привела &nbsp;до &nbsp;господи. &nbsp;<br>\nНе &nbsp;побачив &nbsp;Хома. &nbsp;<br>\nХомо, &nbsp;в &nbsp;хаті &nbsp;<br>\nЛяжем &nbsp;спати. &nbsp;<br>\nХоми &nbsp;дома &nbsp;нема. &nbsp;<br>\n<br>\nТряси &nbsp;ж &nbsp;тебе &nbsp;трясця, &nbsp;Хомо! &nbsp;<br>\nЯ &nbsp;не &nbsp;ляжу &nbsp;спати &nbsp;дома, &nbsp;<br>\nА &nbsp;до &nbsp;кума &nbsp;<br>\nДо &nbsp;Наума &nbsp;<br>\nПіду &nbsp;в &nbsp;клуню &nbsp;на &nbsp;солому. &nbsp;<br>\n<br>\nАнуте, &nbsp;напилась! &nbsp;<br>\nНаша, &nbsp;наша &nbsp;придалась! &nbsp;<br>\nЧервоніє &nbsp;хвартушина: &nbsp;<br>\nРоду &nbsp;чесного &nbsp;дитина». &nbsp;<br>\n<br>\nОтак &nbsp;ордою &nbsp;йшли &nbsp;придани, &nbsp;<br>\nСпівали &nbsp;п'яні; &nbsp;а &nbsp;Мар'яна &nbsp;<br>\nКрізь &nbsp;тин &nbsp;дивилася &nbsp;на &nbsp;те. &nbsp;<br>\nНе &nbsp;додивилася, &nbsp;упала &nbsp;<br>\nІ &nbsp;тяжко, &nbsp;тяжко &nbsp;заридала. &nbsp;<br>\nТаке-то &nbsp;лихо, &nbsp;і &nbsp;за &nbsp;те, &nbsp;<br>\nЩо &nbsp;щиро &nbsp;любить. &nbsp;Тяжко, &nbsp;діти, &nbsp;<br>\nВік &nbsp;одинокому &nbsp;прожить, &nbsp;<br>\nА &nbsp;ще &nbsp;гірше, &nbsp;мої &nbsp;квіти, &nbsp;<br>\nНерівню &nbsp;в &nbsp;світі &nbsp;полюбить. &nbsp;<br>\nДивіться &nbsp;на &nbsp;мене: &nbsp;я &nbsp;виплакав &nbsp;очі. &nbsp;<br>\nМені &nbsp;їх &nbsp;не &nbsp;шкода, &nbsp;мені &nbsp;їх &nbsp;не &nbsp;жаль. &nbsp;<br>\nНі &nbsp;на &nbsp;що &nbsp;дивиться: &nbsp;ті &nbsp;очі &nbsp;дівочі... &nbsp;<br>\nЩо &nbsp;колись... &nbsp;колись-то... &nbsp;Думи &nbsp;та &nbsp;печаль, &nbsp;<br>\nА &nbsp;більше &nbsp;нічого &nbsp;не &nbsp;мав &nbsp;я &nbsp;й &nbsp;не &nbsp;маю, &nbsp;<br>\nА &nbsp;з &nbsp;грішми &nbsp;такими &nbsp;тяжко &nbsp;в &nbsp;світі &nbsp;жить. &nbsp;<br>\nПід &nbsp;тином &nbsp;ночую, &nbsp;з &nbsp;вітром &nbsp;розмовляю, &nbsp;<br>\nСоромляться &nbsp;люди &nbsp;у &nbsp;хату &nbsp;пустить &nbsp;<br>\nІ &nbsp;привітать &nbsp;словом &nbsp;старого &nbsp;каліку. &nbsp;<br>\nУкороти, &nbsp;боже, &nbsp;молодого &nbsp;віку &nbsp;<br>\nТому, &nbsp;хто &nbsp;не &nbsp;має &nbsp;талану &nbsp;любить. &nbsp;<br>\nЛегше, &nbsp;мої &nbsp;любі, &nbsp;покриться &nbsp;землею, &nbsp;<br>\nНіж &nbsp;бачить, &nbsp;як &nbsp;другий, &nbsp;багатий, &nbsp;старий, &nbsp;<br>\nЦілує &nbsp;за &nbsp;гроші, &nbsp;вінчається &nbsp;з &nbsp;нею... &nbsp;<br>\nО &nbsp;боже! &nbsp;мій &nbsp;боже! &nbsp;волею &nbsp;своєю &nbsp;<br>\nРозбий &nbsp;моє &nbsp;тіло &nbsp;і &nbsp;душу &nbsp;розбий». &nbsp;<br>\n<br>\nЗаридав &nbsp;кобзар, &nbsp;заплакав &nbsp;<br>\nСліпими &nbsp;очима. &nbsp;<br>\nДивувалися &nbsp;дівчата: &nbsp;<br>\nВже &nbsp;смерть &nbsp;за &nbsp;плечима, &nbsp;<br>\nА &nbsp;він, &nbsp;сліпий, &nbsp;сивоусий, &nbsp;<br>\nПро &nbsp;колишнє &nbsp;плаче. &nbsp;<br>\nНе &nbsp;дивуйтеся, &nbsp;дівчата, &nbsp;<br>\nНа &nbsp;старі &nbsp;козачі &nbsp;<br>\nЩирі &nbsp;сльози. &nbsp;То &nbsp;не &nbsp;роса &nbsp;<br>\nВранці &nbsp;при &nbsp;дорозі &nbsp;<br>\nНа &nbsp;спориші &nbsp;і &nbsp;не &nbsp;ваші &nbsp;<br>\nДуже &nbsp;дрібні &nbsp;сльози. &nbsp;<br>\nНаплакався. &nbsp;Струни &nbsp;рвані &nbsp;<br>\nТри &nbsp;перебирає. &nbsp;<br>\n«Аж &nbsp;до &nbsp;вечора &nbsp;Мар'яна &nbsp;<br>\nУ &nbsp;темному &nbsp;гаю &nbsp;<br>\nПроплакала; &nbsp;прийшов &nbsp;Петрусь,— &nbsp;<br>\nВона &nbsp;розказала &nbsp;<br>\nВсе, &nbsp;що &nbsp;чула &nbsp;од &nbsp;матері &nbsp;<br>\nІ &nbsp;що &nbsp;сама &nbsp;знала,— &nbsp;<br>\nІ &nbsp;не &nbsp;втерпіла, &nbsp;сказала, &nbsp;<br>\nЯк &nbsp;п'яні &nbsp;придани &nbsp;<br>\nЙшли &nbsp;по &nbsp;улиці, &nbsp;співали. &nbsp;<br>\n«Мар'яно, &nbsp;Мар'яно! &nbsp;<br>\nЧом &nbsp;ти &nbsp;не &nbsp;убога! &nbsp;чом &nbsp;я &nbsp;не &nbsp;багатий! &nbsp;<br>\nЧом &nbsp;у &nbsp;мене &nbsp;коней &nbsp;вороних &nbsp;нема? &nbsp;<br>\nНе &nbsp;питала &nbsp;б &nbsp;мати, &nbsp;де &nbsp;ходиш &nbsp;гуляти, &nbsp;<br>\nЗ &nbsp;ким &nbsp;коли &nbsp;стояла. &nbsp;Питала &nbsp;б &nbsp;сама, &nbsp;<br>\nСама &nbsp;свого &nbsp;серця; &nbsp;дала &nbsp;б &nbsp;йому &nbsp;волю &nbsp;<br>\nЛюбить, &nbsp;кого &nbsp;знає. &nbsp;Я &nbsp;б &nbsp;тебе &nbsp;сховав &nbsp;<br>\nДалеко! &nbsp;далеко! &nbsp;щоб &nbsp;ніхто &nbsp;не &nbsp;знав, &nbsp;<br>\nЩоб &nbsp;ніхто &nbsp;не &nbsp;бачив, &nbsp;де &nbsp;витає &nbsp;доля, &nbsp;<br>\nМоя &nbsp;доля, &nbsp;моє &nbsp;щастя, &nbsp;<br>\nТи, &nbsp;моя &nbsp;Мар'яно. &nbsp;<br>\nЧом &nbsp;не &nbsp;ти &nbsp;в &nbsp;сірій &nbsp;свитині, &nbsp;<br>\nЧом &nbsp;я &nbsp;не &nbsp;в &nbsp;жупані?» &nbsp;<br>\nА &nbsp;Мар'яна, &nbsp;як &nbsp;дитина &nbsp;<br>\nБез &nbsp;матері, &nbsp;плаче. &nbsp;<br>\nПетро &nbsp;стоїть &nbsp;коло &nbsp;неї, &nbsp;<br>\nНічого &nbsp;не &nbsp;бачить &nbsp;— &nbsp;<br>\nТілько &nbsp;сльози &nbsp;Мар'янині; &nbsp;<br>\nА &nbsp;сльози &nbsp;дівочі &nbsp;<br>\nІ &nbsp;серед &nbsp;дня &nbsp;лихо &nbsp;роблять. &nbsp;<br>\nА &nbsp;що &nbsp;ж &nbsp;серед &nbsp;ночі? &nbsp;<br>\n«Не &nbsp;плач, &nbsp;серце, &nbsp;єсть &nbsp;у &nbsp;мене &nbsp;<br>\nІ &nbsp;сила, &nbsp;і &nbsp;воля, &nbsp;<br>\nЛюби &nbsp;мене, &nbsp;моє &nbsp;серце, &nbsp;<br>\nНайду &nbsp;свою &nbsp;долю. &nbsp;<br>\nЗа &nbsp;високими &nbsp;горами, &nbsp;<br>\nЗа &nbsp;широкими &nbsp;степами, &nbsp;<br>\nНа &nbsp;чужому &nbsp;полі, &nbsp;<br>\nПо &nbsp;волі-неволі &nbsp;<br>\nНайду &nbsp;свою &nbsp;долю! &nbsp;<br>\nНе &nbsp;в &nbsp;свитині, &nbsp;а &nbsp;сотником &nbsp;<br>\nДо &nbsp;тебе &nbsp;вернуся, &nbsp;<br>\nНе &nbsp;в &nbsp;бур'яні &nbsp;— &nbsp;серед &nbsp;церкви &nbsp;<br>\nОбнімеш &nbsp;Петруся, &nbsp;<br>\nОбнімемось, &nbsp;поцілую &nbsp;— &nbsp;<br>\nДивуйтеся, &nbsp;люди! &nbsp;<br>\nА &nbsp;ти &nbsp;стоїш, &nbsp;червонієш...» &nbsp;<br>\n«Коли-то &nbsp;те &nbsp;буде?» &nbsp;<br>\n«Швидко, &nbsp;швидко, &nbsp;моя &nbsp;рибко, &nbsp;<br>\nМолись &nbsp;тілько &nbsp;богу. &nbsp;<br>\nІди &nbsp;в &nbsp;хату, &nbsp;лягай &nbsp;спати. &nbsp;<br>\nА &nbsp;я &nbsp;край &nbsp;дороги &nbsp;<br>\nСеред &nbsp;степу &nbsp;помолюся &nbsp;<br>\nЗорям &nbsp;яснооким, &nbsp;<br>\nЩоб &nbsp;без &nbsp;мене &nbsp;доглядали &nbsp;<br>\nТебе, &nbsp;одиноку. &nbsp;<br>\nСеред &nbsp;степу &nbsp;одпочину». &nbsp;<br>\n«Хіба &nbsp;сю &nbsp;ніч &nbsp;кинеш? &nbsp;<br>\nХіба &nbsp;зараз?..» &nbsp;— &nbsp;«Я &nbsp;жартую. &nbsp;<br>\nТепер &nbsp;Україну &nbsp;<br>\nНі &nbsp;москалі, &nbsp;ні &nbsp;татари &nbsp;— &nbsp;<br>\nНіхто &nbsp;не &nbsp;воює». &nbsp;<br>\n«А &nbsp;я &nbsp;чула, &nbsp;що &nbsp;ляхи &nbsp;йдуть». &nbsp;<br>\n«То &nbsp;вони &nbsp;жартують. &nbsp;<br>\nРозійдемось, &nbsp;моє &nbsp;серце, &nbsp;<br>\nПоки &nbsp;не &nbsp;світає. &nbsp;<br>\nЧого &nbsp;ж &nbsp;знову &nbsp;заплакала?» &nbsp;<br>\n«І &nbsp;сама &nbsp;не &nbsp;знаю». &nbsp;<br>\n<br>\n[1841, &nbsp;С.-Петербург] &nbsp;<br>\n<br>\n<a &nbsp;href=\"http://www.poetyka.uazone.net\">Джерело</a>\n\n\n<br><br>\n"
}