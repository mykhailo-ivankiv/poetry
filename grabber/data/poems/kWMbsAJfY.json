{
  "author": "S-n3HtBTP",
  "id": "kWMbsAJfY",
  "title": "2",
  "link": "/metrs_poem.php?poem=9576",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>2</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nРаз &nbsp;опівдні, &nbsp;як &nbsp;овець<br>\nРозморила &nbsp;спека<br>\n(А &nbsp;горіло &nbsp;сонце &nbsp;так,<br>\nЯк &nbsp;суха &nbsp;смерека),<br>\n<br>\nЇх &nbsp;погнав &nbsp;малий &nbsp;вівчар<br>\nДо &nbsp;струмка &nbsp;поїсти,<br>\nПерейшла &nbsp;отара &nbsp;ліс<br>\nХмарою &nbsp;крізь &nbsp;віти;<br>\n<br>\nВ &nbsp;тихім &nbsp;зворі &nbsp;налягла,<br>\nЯк &nbsp;туман, &nbsp;на &nbsp;воду,<br>\nА &nbsp;Василько, &nbsp;мов &nbsp;коня,<br>\nОсідлав &nbsp;колоду;<br>\n<br>\nПравить &nbsp;скакуном &nbsp;своїм<br>\nТа &nbsp;в &nbsp;сопілку &nbsp;дує.<br>\nПальці &nbsp;вивірками &nbsp;йдуть,<br>\nСерце &nbsp;гараздує.<br>\n<br>\nНапилися &nbsp;і &nbsp;пішли<br>\nБарана &nbsp;та &nbsp;ярки.<br>\nЧи &nbsp;з &nbsp;Говерли &nbsp;Прут &nbsp;тече,<br>\nЧи &nbsp;з &nbsp;його &nbsp;флоярки?<br>\n<br>\nВже &nbsp;не &nbsp;видно &nbsp;з-за &nbsp;ялиць<br>\nЖодного &nbsp;ягняти,<br>\nЧас &nbsp;Василькові &nbsp;іти<br>\nДріб &nbsp;свій &nbsp;доганяти.<br>\n<br>\nСопілчина &nbsp;в &nbsp;чабана &nbsp;-<br>\nТо &nbsp;любов &nbsp;велика.<br>\nВсе &nbsp;за &nbsp;грою &nbsp;забував<br>\nНаш &nbsp;малий &nbsp;музика...<br>\n<br>\nГрає &nbsp;хлопець. &nbsp;Аж &nbsp;нараз<br>\nБачить &nbsp;- &nbsp;олениця<br>\nСторожко &nbsp;із &nbsp;лісу &nbsp;йде,<br>\nСива, &nbsp;наче &nbsp;глиця.<br>\n<br>\nВін &nbsp;сопілку &nbsp;- &nbsp;за &nbsp;ремінь,<br>\nСам &nbsp;у &nbsp;хащі &nbsp;скоком.<br>\nПричаївсь &nbsp;і &nbsp;звірину<br>\nПоїдає &nbsp;оком.<br>\n<br>\nОсь &nbsp;вона &nbsp;до &nbsp;джерела<br>\nПідступа &nbsp;лякливо,<br>\nА &nbsp;за &nbsp;нею &nbsp;із &nbsp;кущів<br>\nОлень &nbsp;- &nbsp;дивне &nbsp;диво! &nbsp;-<br>\n<br>\nЗвичайнісінький &nbsp;на &nbsp;вид,<br>\nЩе &nbsp;й &nbsp;рудої &nbsp;масті,<br>\nТільки &nbsp;роги &nbsp;золоті &nbsp;-<br>\nПромені &nbsp;гіллясті!<br>\n<br>\nПастушок &nbsp;щипнув &nbsp;себе &nbsp;-<br>\nСниться &nbsp;чи &nbsp;не &nbsp;сниться?<br>\nНі! &nbsp;Золоторіг &nbsp;стоїть,<br>\nІ &nbsp;стоїть &nbsp;сарниця.<br>\n<br>\nСвітить &nbsp;золото &nbsp;ясне,<br>\nБ'є &nbsp;проміння &nbsp;в &nbsp;очі,<br>\nНіби &nbsp;сходить &nbsp;сонце &nbsp;тут<br>\nЗ &nbsp;темної &nbsp;обочі.<br>\n<br>\nПідійшов &nbsp;Золоторіг<br>\nТеж &nbsp;до &nbsp;водопою.<br>\nОлені &nbsp;розпочали &nbsp;<br>\nМову &nbsp;між &nbsp;собою.<br>\n<br>\nПастушок &nbsp;задеревів &nbsp;-<br>\nГоворили &nbsp;звірі!<br>\nМовби &nbsp;люди &nbsp;то &nbsp;були<br>\nВ &nbsp;оленячій &nbsp;шкурі.<br>\n<br>\nЛаня &nbsp;каже: &nbsp;- &nbsp;Подивись!<br>\nПодивись &nbsp;у &nbsp;воду:<br>\nЗнов &nbsp;те &nbsp;золото &nbsp;росте<br>\nНам &nbsp;обом &nbsp;на &nbsp;шкоду.<br>\n<br>\nНас &nbsp;покинули &nbsp;свої &nbsp;-<br>\nЗлото &nbsp;очі &nbsp;коле.<br>\nА &nbsp;мисливцям &nbsp;покажись &nbsp;-<br>\nНе &nbsp;втечеш &nbsp;ніколи.<br>\n<br>\nРоги &nbsp;світять &nbsp;віддаля<br>\nУночі &nbsp;і &nbsp;в &nbsp;днину...<br>\nЛюбий &nbsp;мій, &nbsp;даруй &nbsp;мені,<br>\nЯ &nbsp;тебе &nbsp;покину.<br>\n<br>\nЯ &nbsp;не &nbsp;хочу &nbsp;помирать<br>\nЧерез &nbsp;пишні &nbsp;роги.<br>\nРозійдуться &nbsp;наші &nbsp;тут<br>\nСтежечки &nbsp;й &nbsp;дороги!<br>\n<br>\nОлень &nbsp;відповів: &nbsp;- &nbsp;Ну, &nbsp;що &nbsp;ж,<br>\nБачу, &nbsp;моя &nbsp;люба,<br>\nЩо &nbsp;незвичність &nbsp;і &nbsp;краса &nbsp;-<br>\nТо &nbsp;біда &nbsp;і &nbsp;згуба...<br>\n<br>\nЯк &nbsp;з &nbsp;тобою &nbsp;стрілись &nbsp;ми<br>\nНічкою &nbsp;ясною,<br>\nБез &nbsp;надуми &nbsp;і &nbsp;вагань<br>\nТи &nbsp;пішла &nbsp;за &nbsp;мною.<br>\n<br>\nЗа &nbsp;тобою &nbsp;по &nbsp;лісах<br>\nНе &nbsp;вганяв &nbsp;я &nbsp;й &nbsp;трішки.<br>\nТи &nbsp;сподобала &nbsp;собі<br>\nЗолотенькі &nbsp;ріжки.<br>\n<br>\nПотім, &nbsp;як &nbsp;прийшло &nbsp;знаття,<br>\nЩо &nbsp;це &nbsp;злото &nbsp;- &nbsp;горе,<br>\nТи &nbsp;придумала &nbsp;мені<br>\nЗавдання &nbsp;суворе.<br>\n<br>\nТи &nbsp;сказала: &nbsp;\"Відламай<br>\nРосохи &nbsp;потворні,<br>\nМоже, &nbsp;виростуть &nbsp;нові,<br>\nСірі &nbsp;або &nbsp;чорні!\"<br>\n<br>\nСкільки &nbsp;я &nbsp;разів &nbsp;ламав<br>\nЦі &nbsp;прокляті &nbsp;роги<br>\nОб &nbsp;дубові &nbsp;стовбури,<br>\nКам'яні &nbsp;пороги!<br>\n<br>\nТа &nbsp;звіряча &nbsp;в &nbsp;них &nbsp;була<br>\nДо &nbsp;життя &nbsp;жадоба &nbsp;-<br>\nВиростали &nbsp;знов &nbsp;мені,<br>\nЯк &nbsp;зірки, &nbsp;із &nbsp;лоба.<br>\n<br>\nЛізло &nbsp;вперто &nbsp;з &nbsp;голови<br>\nЗолото &nbsp;червоне.<br>\nСяяло &nbsp;воно &nbsp;ясніш<br>\nЦарської &nbsp;корони.<br>\n<br>\nСправді, &nbsp;видно &nbsp;нас &nbsp;було<br>\nІ &nbsp;вночі &nbsp;здалека.<br>\nЧатувала &nbsp;скрізь &nbsp;на &nbsp;нас<br>\nЛюта &nbsp;небезпека.<br>\n<br>\nІ, &nbsp;чим &nbsp;більше &nbsp;я &nbsp;жадав<br>\nЗагубити &nbsp;роги,<br>\nТим &nbsp;пишніш &nbsp;вони &nbsp;росли,<br>\nМов &nbsp;гілля &nbsp;розлоге.<br>\n<br>\nМав &nbsp;я &nbsp;з &nbsp;ними &nbsp;кожен &nbsp;раз<br>\nТяжчу &nbsp;все &nbsp;мороку.<br>\nПерші &nbsp;виросли &nbsp;за &nbsp;рік,<br>\nДругі &nbsp;- &nbsp;за &nbsp;півроку.<br>\n<br>\nЗиму &nbsp;ось &nbsp;оці &nbsp;росли,<br>\nА &nbsp;як &nbsp;їх &nbsp;я &nbsp;скину,<br>\nТо &nbsp;боюся, &nbsp;що &nbsp;нові<br>\nВиростуть &nbsp;за &nbsp;днину!<br>\n<br>\nЯ &nbsp;давно &nbsp;вже &nbsp;зрозумів,<br>\nЩо &nbsp;мені &nbsp;не &nbsp;вдасться<br>\nОбдурить &nbsp;свою &nbsp;біду,<br>\nЗбутися &nbsp;нещастя.<br>\n<br>\nБільш &nbsp;не &nbsp;буду &nbsp;їх &nbsp;ламать &nbsp;-<br>\nЦе &nbsp;не &nbsp;допоможе,<br>\nЛиш &nbsp;болітиме &nbsp;чоло<br>\nТак, &nbsp;що &nbsp;не &nbsp;дай &nbsp;боже.<br>\n<br>\nЗнаєш &nbsp;ти &nbsp;моє &nbsp;життя &nbsp;-<br>\nКляте, &nbsp;безталанне.<br>\nЯк &nbsp;боїшся, &nbsp;то &nbsp;іди...<br>\nБудь &nbsp;здорова, &nbsp;лане!..\n\n\n<br><br>\n"
}