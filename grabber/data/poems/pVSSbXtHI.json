{
  "author": "spT6ALRQ",
  "id": "pVSSbXtHI",
  "title": "БАЛЯДА ПРО РОЗШУК ПОЕТА",
  "link": "/metrs_poem.php?poem=21615",
  "html": "\n<h4></h4>\n\n<a href=\"/metrs.php?id=1026&amp;type=tvorch\" class=\"redhr1\">Творчість</a> |\n<a href=\"/metrs.php?id=1026&amp;type=biogr\" class=\"redhr1\">Біографія</a> |\n<a href=\"/metrs.php?id=1026&amp;type=critiques\" class=\"redhr1\">Критика</a>\n\n<h4>БАЛЯДА ПРО РОЗШУК ПОЕТА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСірий &nbsp;будинок &nbsp;із &nbsp;рядом &nbsp;безіменних &nbsp;дзвінків.<br>\nНатискаю &nbsp;одну &nbsp;за &nbsp;одною &nbsp;ці &nbsp;нагнітки &nbsp;зеленого &nbsp;ранку.<br>\nВідгукується &nbsp;жінка &nbsp;в &nbsp;папільотках &nbsp;і &nbsp;десятихвилинній &nbsp;тяжі.<br>\n- &nbsp;\"Do &nbsp;you &nbsp;know &nbsp;the &nbsp;apartament &nbsp;of &nbsp;Mr. &nbsp;Barka?\"*<br>\nСкрегіт &nbsp;ключа.<br>\nМухобійка &nbsp;сандалів &nbsp;б'є &nbsp;по &nbsp;коридору.<br>\n- &nbsp;\"Mr. &nbsp;Barka? &nbsp;Is &nbsp;he &nbsp;a &nbsp;Jew?\"**<br>\n- &nbsp;\"Либонь, &nbsp;ні...\"<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;\"Що &nbsp;ж &nbsp;він &nbsp;тоді?<br>\nВласник &nbsp;будинку?\"<br>\n- &nbsp;\"Ще &nbsp;менше &nbsp;ймовірне\".<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;З &nbsp;прочинених &nbsp;дверей<br>\nВизирає &nbsp;півкопи &nbsp;замурзаних &nbsp;личок.<br>\nЖінка &nbsp;гримає &nbsp;у &nbsp;двері &nbsp;сусідки:<br>\n- &nbsp;\"Dear, &nbsp;do &nbsp;you &nbsp;know &nbsp;Mr. &nbsp;B?<br>\n &nbsp; &nbsp; &nbsp; &nbsp;- &nbsp;\"Mr. &nbsp;who?\"<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;\"Mr. &nbsp;Barka.\"***<br>\n- &nbsp;\"Ніколи &nbsp;не &nbsp;чула &nbsp;про &nbsp;нього\".<br>\n- &nbsp;\"What &nbsp;does &nbsp;he &nbsp;do?\"**** &nbsp;- &nbsp;звертається &nbsp;жінка &nbsp;до &nbsp;мене.<br>\n- &nbsp;\"Пише &nbsp;поезії\".<br>\n &nbsp; &nbsp; &nbsp; &nbsp; &nbsp; &nbsp; &nbsp;- &nbsp;\"I &nbsp;beg &nbsp;your &nbsp;pardon?\"<br>\n- &nbsp;\"I &nbsp;mean &nbsp;just &nbsp;poems, &nbsp;you &nbsp;know.\"<br>\n- &nbsp;Oh, &nbsp;I &nbsp;see...***** &nbsp;Який &nbsp;він &nbsp;на &nbsp;вигляд?<br>\nПробую &nbsp;описати &nbsp;фосфоризуючий &nbsp;спалах &nbsp;очей,<br>\nІнквізиторську &nbsp;брову, &nbsp;що &nbsp;ріже &nbsp;обличчя &nbsp;на &nbsp;дві &nbsp;половини.<br>\nДіти &nbsp;готові &nbsp;(різні &nbsp;мешканці &nbsp;також)<br>\nШукати &nbsp;оту &nbsp;леґендарну &nbsp;особу.<br>\nТим &nbsp;часом &nbsp;перед &nbsp;будинком<br>\nМолочар, &nbsp;двірник &nbsp;і &nbsp;сміттяр<br>\nСперечаються, &nbsp;хто &nbsp;такий &nbsp;Mr. &nbsp;Barka.<br>\nВід &nbsp;партеру &nbsp;до &nbsp;останнього &nbsp;поверха<br>\nТиснуться &nbsp;люди, &nbsp;гримають &nbsp;у &nbsp;кожні &nbsp;двері,<br>\nАле &nbsp;налякані &nbsp;мешканці &nbsp;не &nbsp;відчиняють,<br>\nТільки &nbsp;собаки &nbsp;казяться.<br>\nВідхиляю &nbsp;якесь &nbsp;многонадійне &nbsp;крило,<br>\nАле &nbsp;за &nbsp;ним, &nbsp;на &nbsp;жаль, &nbsp;біла &nbsp;ванна,<br>\nІ &nbsp;то &nbsp;не &nbsp;з &nbsp;намиленим &nbsp;Василем &nbsp;Баркою...<br>\n(Віддалеки &nbsp;кружляє, &nbsp;про &nbsp;всяк &nbsp;випадок, &nbsp;поліція,<br>\nПожежна &nbsp;сторожа &nbsp;вистежує &nbsp;запальнички,<br>\nІ &nbsp;один &nbsp;одного &nbsp;переконує, &nbsp;що &nbsp;пан &nbsp;Барка<br>\n- &nbsp;Міністр &nbsp;фінансів, &nbsp;боксер-чемпіон<br>\nі &nbsp;фабрикант &nbsp;патентованих &nbsp;коркотягів).<br>\n<br>\nКоли &nbsp;я &nbsp;пізніше &nbsp;скаржуся &nbsp;друзям<br>\nНа &nbsp;астрально-незриму &nbsp;садибу &nbsp;Василя &nbsp;Барки,<br>\nМене &nbsp;втішають, &nbsp;що &nbsp;знайти &nbsp;її &nbsp;просто,<br>\nБо &nbsp;двері &nbsp;завжди &nbsp;відчинені &nbsp;для &nbsp;тарганів,<br>\nА &nbsp;над &nbsp;порогом &nbsp;висить &nbsp;ґірлянда &nbsp;цибулі.<br>\n<br>\nАле &nbsp;я &nbsp;певна, &nbsp;що &nbsp;того &nbsp;ранку<br>\nПоет, &nbsp;утопивши &nbsp;зубець &nbsp;часнику &nbsp;в &nbsp;кишеню,<br>\nПішов &nbsp;до &nbsp;сусіднього &nbsp;ще &nbsp;листяного &nbsp;парку<br>\nДозволити &nbsp;леготам &nbsp;розчесати &nbsp;брову<br>\nІ &nbsp;подихати &nbsp;миром &nbsp;голубів &nbsp;і &nbsp;безгрішних &nbsp;білок.<br>\n<br>\n<br>\n_________________________<br>\n* &nbsp; &nbsp; &nbsp;- &nbsp;Чи &nbsp;знаєте &nbsp;ви, &nbsp;де &nbsp;живе &nbsp;пан &nbsp;Барка?<br>\n** &nbsp;- &nbsp;Пан &nbsp;Барка? &nbsp;Він &nbsp;єврей?<br>\n*** &nbsp;- &nbsp;Дорога, &nbsp;чи &nbsp;ти &nbsp;знаєш &nbsp;містера &nbsp;Барку?<br>\n &nbsp; &nbsp; &nbsp; &nbsp; &nbsp; &nbsp;- &nbsp;Містера &nbsp;хто?<br>\n &nbsp; &nbsp; &nbsp; &nbsp; &nbsp; &nbsp;- &nbsp;Містера &nbsp;Барку?<br>\n**** &nbsp; &nbsp;- &nbsp;Чим &nbsp;він &nbsp;займається?<br>\n***** &nbsp;- &nbsp;Пробачте?<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;Я &nbsp;маю &nbsp;на &nbsp;увазі &nbsp;тільки &nbsp;вірші, &nbsp;розумієте?<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;О, &nbsp;розумію.\n\n\n<br><br>\n"
}