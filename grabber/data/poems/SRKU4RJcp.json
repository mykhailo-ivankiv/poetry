{
  "author": "0CsAYDFB",
  "id": "SRKU4RJcp",
  "title": "\"Коли втомлюся я життям щоденним...\"",
  "link": "metrs_poem.php?poem=929",
  "html": "\n<h4></h4>\n\n<a href=\"/metrs.php?id=116&amp;type=tvorch\" class=\"redhr1\">Творчість</a> |\n<a href=\"/metrs.php?id=116&amp;type=biogr\" class=\"redhr1\">Біографія</a> |\n<a href=\"/metrs.php?id=116&amp;type=critiques\" class=\"redhr1\">Критика</a>\n\n<h4>\"Коли втомлюся я життям щоденним...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n* &nbsp;* &nbsp;* &nbsp;<br>\n<br>\nКоли &nbsp;втомлюся &nbsp;я &nbsp;життям &nbsp;щоденним, &nbsp;<br>\nЩоденним &nbsp;лихом, &nbsp;що &nbsp;навколо &nbsp;бачу, &nbsp;<br>\nТоді &nbsp;я &nbsp;думку &nbsp;шлю &nbsp;в &nbsp;світи &nbsp;далекі, &nbsp;<br>\nБлукає &nbsp;погляд &nbsp;мій &nbsp;в &nbsp;країні &nbsp;мрії. &nbsp;<br>\nЩо &nbsp;бачу &nbsp;я &nbsp;в &nbsp;далекому &nbsp;просторі? &nbsp;<br>\nПрийдешність &nbsp;бачу &nbsp;я, &nbsp;віки &nbsp;потомні. &nbsp;<br>\nМені &nbsp;ввижається, &nbsp;як &nbsp;в &nbsp;тихім, &nbsp;ріднім &nbsp;колі &nbsp;<br>\nСтарий &nbsp;дідусь &nbsp;навча &nbsp;своїх &nbsp;онуків, &nbsp;<br>\nПро &nbsp;давнину &nbsp;справдешні &nbsp;байки &nbsp;править, &nbsp;<br>\nПро &nbsp;те, &nbsp;що &nbsp;діялось &nbsp;на &nbsp;нашім &nbsp;світі. &nbsp;<br>\nРодинне &nbsp;коло &nbsp;діда &nbsp;оточило, &nbsp;<br>\nСини &nbsp;та &nbsp;дочки, &nbsp;молоді &nbsp;онуки; &nbsp;<br>\nОдні &nbsp;уважно, &nbsp;пильно &nbsp;вислухають, &nbsp;<br>\nУ &nbsp;других &nbsp;тиха &nbsp;мрія &nbsp;в &nbsp;очах &nbsp;сяє. &nbsp;<br>\nОнук &nbsp;щонаймолодший &nbsp;сів &nbsp;близенько &nbsp;<br>\nКрай &nbsp;діда &nbsp;і &nbsp;слідкує &nbsp;його &nbsp;рухи &nbsp;<br>\nПалким, &nbsp;уважним &nbsp;поглядом &nbsp;блискучим. &nbsp;<br>\nДідусь &nbsp;мовляє &nbsp;тихо, &nbsp;урочисто: &nbsp;<br>\n“Щасливі, &nbsp;дітки, &nbsp;ви, &nbsp;що &nbsp;народились &nbsp;<br>\nВ &nbsp;лагідний &nbsp;час, &nbsp;в &nbsp;безпечную &nbsp;годину! &nbsp;<br>\nВи &nbsp;слухаєте, &nbsp;мов &nbsp;страшную &nbsp;казку, &nbsp;<br>\nСю &nbsp;розповідь &nbsp;про &nbsp;давні &nbsp;дикі &nbsp;часи. &nbsp;<br>\nТак, &nbsp;дітки! &nbsp;світ &nbsp;наш &nbsp;красний, &nbsp;вільний &nbsp;<br>\nТемницею &nbsp;здавався &nbsp;давнім &nbsp;людям; &nbsp;<br>\nТа &nbsp;й &nbsp;справді, &nbsp;світ &nbsp;сей &nbsp;був &nbsp;тоді &nbsp;темниця: &nbsp;<br>\nВ &nbsp;кормигу &nbsp;запрягав &nbsp;народ &nbsp;народа, &nbsp;<br>\nНа &nbsp;вільне &nbsp;слово &nbsp;ковано &nbsp;кайдани. &nbsp;<br>\nПівроду &nbsp;людського &nbsp;не &nbsp;звано &nbsp;людьми, &nbsp;<br>\nЗатято &nbsp;йшов &nbsp;війною &nbsp;брат &nbsp;на &nbsp;брата. &nbsp;<br>\nВи &nbsp;знаєте, &nbsp;що &nbsp;звалося &nbsp;війною? &nbsp;<br>\nТоді &nbsp;війною &nbsp;звали &nbsp;братовбійство &nbsp;<br>\nБо &nbsp;ім’я &nbsp;правди, &nbsp;волі, &nbsp;віри, &nbsp;честі, &nbsp;<br>\nА &nbsp;кроволиття &nbsp;звалося &nbsp;геройством; &nbsp;<br>\nУбожеством &nbsp;там &nbsp;звали &nbsp;смерть &nbsp;голодну, &nbsp;<br>\nБагатством &nbsp;— &nbsp;награбовані &nbsp;маєтки, &nbsp;<br>\nПростотою &nbsp;— &nbsp;темноту &nbsp;безпросвітну, &nbsp;<br>\nУченістю &nbsp;— &nbsp;непевнеє &nbsp;блукання, &nbsp;<br>\nБездушну &nbsp;помсту &nbsp;звано &nbsp;правосуддям, &nbsp;<br>\nА &nbsp;самоволю &nbsp;деспотичну &nbsp;— &nbsp;правом. &nbsp;<br>\nВсім &nbsp;гордим-пишним &nbsp;честь &nbsp;була &nbsp;і &nbsp;слава. &nbsp;<br>\nЗневаженим-ображеним &nbsp;погорда. &nbsp;<br>\nЗагинув &nbsp;би &nbsp;напевно &nbsp;люд &nbsp;нещасний. &nbsp;<br>\nЯкби &nbsp;погасла &nbsp;та &nbsp;маленька &nbsp;іскра &nbsp;<br>\nЛюбові &nbsp;братньої, &nbsp;що &nbsp;поміж &nbsp;людьми &nbsp;<br>\nУ &nbsp;деяких &nbsp;серцях &nbsp;горіла &nbsp;тихо. &nbsp;<br>\nТа &nbsp;іскра &nbsp;тиха &nbsp;тліла, &nbsp;не &nbsp;вгасала, &nbsp;<br>\nІ &nbsp;розгорілася &nbsp;багаттям &nbsp;ясним, &nbsp;<br>\nІ &nbsp;освітила &nbsp;темную &nbsp;темноту, &nbsp;— &nbsp;<br>\nНа &nbsp;нашім &nbsp;світі &nbsp;влада &nbsp;світла &nbsp;стала!.. &nbsp;<br>\nСе &nbsp;розповідали &nbsp;мені &nbsp;старії &nbsp;люди, &nbsp;<br>\nНе &nbsp;за &nbsp;моєї &nbsp;пам’яті &nbsp;було &nbsp;те”. &nbsp;<br>\nТак &nbsp;говорив &nbsp;дідусь. &nbsp;Онук &nbsp;найменший, &nbsp;<br>\nПідвівши &nbsp;чоло, &nbsp;ясно &nbsp;подивився. &nbsp;<br>\nУста &nbsp;тремтіли &nbsp;усміхом &nbsp;утішним. &nbsp;<br>\n“Дідусю, &nbsp;ти &nbsp;страшні &nbsp;казав &nbsp;нам &nbsp;байки, &nbsp;<br>\nЯ &nbsp;радий, &nbsp;що &nbsp;не &nbsp;бачив &nbsp;лихоліття!” &nbsp;<br>\n<br>\n[10 &nbsp;липня &nbsp;1890] &nbsp;<br>\n<br>\nДжерело: &nbsp;Цифрова &nbsp;Українська &nbsp;Бібліотека. &nbsp;<br>\n\n\n\n<br><br>\n"
}