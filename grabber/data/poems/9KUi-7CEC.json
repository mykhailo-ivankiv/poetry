{
  "author": "nLygzhXG",
  "id": "9KUi-7CEC",
  "title": "БЛАГОДАТНЕ",
  "link": "metrs_poem.php?poem=6673",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>БЛАГОДАТНЕ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;І<br>\nЗа &nbsp;сто &nbsp;чи &nbsp;двісті &nbsp;літ, &nbsp;за &nbsp;триста, &nbsp;може,<br>\nКоли &nbsp;цінитимуть &nbsp;лише &nbsp;значне,<br>\nПошли &nbsp;на &nbsp;мене, &nbsp;всемогутній &nbsp;Боже,<br>\nТакого &nbsp;критика, &nbsp;що &nbsp;вже &nbsp;й &nbsp;мене<br>\n<br>\nПо &nbsp;кісточках &nbsp;захоче &nbsp;розбирати &nbsp;-<br>\nЧим &nbsp;жив, &nbsp;що &nbsp;бачив, &nbsp;де &nbsp;бував,<br>\nЧи &nbsp;відав &nbsp;славу, &nbsp;чи &nbsp;сідав &nbsp;за &nbsp;ґрати,<br>\nЧи &nbsp;був &nbsp;мастак &nbsp;до &nbsp;маршів &nbsp;та &nbsp;октав,<br>\n<br>\nДо &nbsp;епоей, &nbsp;тим &nbsp;більше &nbsp;до &nbsp;сонетів,<br>\nЯких &nbsp;утнув, &nbsp;нівроку, &nbsp;сотні &nbsp;дві,<br>\nПоміж &nbsp;яких &nbsp;там &nbsp;оберставсь &nbsp;поетів,<br>\nЯких &nbsp;жінок &nbsp;носив &nbsp;у &nbsp;голові,<br>\n<br>\nНайпаче, &nbsp;хто &nbsp;ж &nbsp;була &nbsp;та &nbsp;Кушугумка,<br>\nЯку &nbsp;любив &nbsp;від &nbsp;лобика &nbsp;до &nbsp;п'ят<br>\nІ &nbsp;про &nbsp;яку &nbsp;не &nbsp;погасала &nbsp;думка<br>\nІ &nbsp;в &nbsp;сорок, &nbsp;шістдесят, &nbsp;вісімдесят...<br>\n<br>\nКоли &nbsp;ж, &nbsp;любовну &nbsp;впоравши &nbsp;розправу,<br>\nУчений &nbsp;муж, &nbsp;майбутній &nbsp;Аристарх,<br>\nМою &nbsp;мандрівну &nbsp;перегорне &nbsp;справу<br>\nІ &nbsp;перегляне &nbsp;всі &nbsp;потоки &nbsp;скарг,<br>\n<br>\nТоді, &nbsp;ударивши &nbsp;себе &nbsp;по &nbsp;лобі,<br>\nПочне: &nbsp;\"Гай-гай! &nbsp;Який &nbsp;же &nbsp;я &nbsp;дивак,<br>\nЩо, &nbsp;в &nbsp;словесах &nbsp;копаючись, &nbsp;в &nbsp;оздобі,<br>\nНе &nbsp;устійнив &nbsp;це &nbsp;й &nbsp;досі, &nbsp;неборак,<br>\n<br>\nДе &nbsp;ж &nbsp;той &nbsp;Жученко, &nbsp;названий &nbsp;Славутич,<br>\nПалкий &nbsp;лугар, &nbsp;що &nbsp;славив &nbsp;Січ, &nbsp;гей-гей,<br>\nТой &nbsp;правдоносець, &nbsp;що &nbsp;літав &nbsp;на &nbsp;сутич,<br>\nНе &nbsp;позичаючи &nbsp;в &nbsp;сірка &nbsp;очей.<br>\n<br>\nДе &nbsp;ж &nbsp;він, &nbsp;прохода &nbsp;світу, &nbsp;народився?<br>\nТаж &nbsp;Благодатних &nbsp;щонайменше &nbsp;п'ять<br>\nНа &nbsp;карті &nbsp;стало. &nbsp;Де &nbsp;ж &nbsp;він &nbsp;боронився<br>\nВід &nbsp;лютих &nbsp;ос? &nbsp;Чи &nbsp;від &nbsp;вітрів &nbsp;розп'ять<br>\n<br>\nХовався &nbsp;в &nbsp;яр? &nbsp;Від &nbsp;буйної &nbsp;спекоти<br>\nВ &nbsp;степу &nbsp;шукав &nbsp;якого &nbsp;холодку?<br>\nВ &nbsp;якім &nbsp;зимівнику, &nbsp;серед &nbsp;щедроти,<br>\nГарманував &nbsp;- &nbsp;на &nbsp;полі &nbsp;чи &nbsp;току?<br>\n<br>\nТого &nbsp;й &nbsp;не &nbsp;знаємо... &nbsp;Всі &nbsp;Благодатні<br>\nЗа &nbsp;Яра? &nbsp;(!?-ЯС) &nbsp;б'ються... &nbsp;Кожне &nbsp;каже: &nbsp;\"Мій!<br>\nВ &nbsp;моєму &nbsp;лоні &nbsp;пустощі &nbsp;принадні<br>\nПровів &nbsp;поет &nbsp;і &nbsp;хист &nbsp;окрилив &nbsp;свій...\"<br>\n<br>\nНащадки &nbsp;любі! &nbsp;З &nbsp;волі &nbsp;Аристарха<br>\nНехай &nbsp;не &nbsp;пріє &nbsp;зібраний &nbsp;панель.<br>\nЯсновельможний &nbsp;маєстат &nbsp;монарха<br>\nПостав &nbsp;на &nbsp;хуторі, &nbsp;серед &nbsp;земель,<br>\n<br>\nЩо &nbsp;їх &nbsp;чубаті &nbsp;предки &nbsp;повертали<br>\nЗ-під &nbsp;татарви &nbsp;у &nbsp;січове &nbsp;життя.<br>\nЦе &nbsp;там, &nbsp;де &nbsp;кримські &nbsp;падали &nbsp;потали,<br>\nМалого &nbsp;Гриця &nbsp;почалось &nbsp;буття:<br>\n<br>\nПід &nbsp;самим &nbsp;краєм &nbsp;Гурівського &nbsp;лісу<br>\n(Біля &nbsp;ставка, &nbsp;що &nbsp;рибою &nbsp;кишів),<br>\nЩо &nbsp;для &nbsp;зимівника &nbsp;творив &nbsp;завісу<br>\nВ &nbsp;хуртечу &nbsp;й &nbsp;спеку, &nbsp;поряд &nbsp;комишів.<br>\n<br>\nЦе &nbsp;звідси &nbsp;глянуло &nbsp;на &nbsp;Благодатне,<br>\nЗа &nbsp;дві &nbsp;верстви, &nbsp;з &nbsp;оточення &nbsp;садів,<br>\nХлоп'я, &nbsp;батькам &nbsp;прилюбне &nbsp;і &nbsp;відрадне,<br>\nКоли &nbsp;визвольний &nbsp;прапор &nbsp;лопотів,<br>\n<br>\nКоли &nbsp;Клепач, &nbsp;отаман &nbsp;новочасний,<br>\nТворив &nbsp;Петлюрі &nbsp;Запорізький &nbsp;Кіш...<br>\nО &nbsp;давня &nbsp;пам'яте, &nbsp;на &nbsp;подвиг &nbsp;щасний<br>\nВеди &nbsp;й &nbsp;веди, &nbsp;випружуйся &nbsp;стрункіш!<br>\n<br>\nНехай &nbsp;те &nbsp;все &nbsp;я &nbsp;знову &nbsp;пригадаю,<br>\nСеред &nbsp;розмаю &nbsp;знов &nbsp;переживу<br>\nВ &nbsp;добу &nbsp;нову. &nbsp;Прапредківського &nbsp;краю<br>\nТримаю &nbsp;в &nbsp;серці &nbsp;пам'ять &nbsp;вікову.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІ<br>\nПригадую: &nbsp;при &nbsp;килимі &nbsp;полтавськім,<br>\nЩо &nbsp;рясно &nbsp;квітами &nbsp;скрашав &nbsp;стіну,<br>\nСтояла &nbsp;довга, &nbsp;давня &nbsp;гаківниця &nbsp;-<br>\nПорохівниця &nbsp;рогова &nbsp;при &nbsp;ній!<br>\n<br>\nА &nbsp;дід &nbsp;сидів, &nbsp;гортаючи &nbsp;аннали,<br>\nЗаклавши &nbsp;стяжку &nbsp;на &nbsp;селі &nbsp;Жуки,<br>\nДе &nbsp;горді &nbsp;предки, &nbsp;кинувши &nbsp;Покуття,<br>\nСеред &nbsp;степів &nbsp;продовжували &nbsp;рід.<br>\n<br>\nПо &nbsp;всій &nbsp;світлиці &nbsp;зайчики &nbsp;від &nbsp;сонця<br>\nГасали, &nbsp;граючись. &nbsp;А &nbsp;за &nbsp;вікном<br>\nНа &nbsp;ввесь &nbsp;вишневий, &nbsp;на &nbsp;херсонський &nbsp;хутір<br>\nГучав &nbsp;могутньо &nbsp;переджнивний &nbsp;день.<br>\n<br>\nІ, &nbsp;молитовно &nbsp;беручи &nbsp;у &nbsp;руки<br>\nПорохівницю, &nbsp;драч &nbsp;і &nbsp;скількись &nbsp;куль,<br>\nНащадок &nbsp;сивий &nbsp;славної &nbsp;паланки<br>\nДивись, &nbsp;чи &nbsp;в &nbsp;скарбі &nbsp;сховано &nbsp;вогонь..<br>\n<br>\nМинулі &nbsp;літа. &nbsp;Підтоптавсь &nbsp;я &nbsp;трохи.<br>\nСиджу &nbsp;і &nbsp;мрію &nbsp;- &nbsp;старості &nbsp;на &nbsp;скін:<br>\n- &nbsp;Учися, &nbsp;внуку, &nbsp;в &nbsp;нелегкім &nbsp;триванні<br>\nТримати &nbsp;порох &nbsp;чистим &nbsp;і &nbsp;сухим!<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІІ<br>\nТут &nbsp;хутір &nbsp;був. &nbsp;Стояв &nbsp;зимівник &nbsp;давній.<br>\nЩе &nbsp;за &nbsp;Гетьманщини &nbsp;в &nbsp;оцім &nbsp;краю,<br>\nСплативши &nbsp;борг &nbsp;оказії &nbsp;преславній,<br>\nЙого &nbsp;поставив, &nbsp;хрещений &nbsp;в &nbsp;бою,<br>\n<br>\nКирило &nbsp;Якович &nbsp;- &nbsp;із &nbsp;тих &nbsp;Жученків,<br>\nЩо &nbsp;знали &nbsp;велич &nbsp;і &nbsp;меча, &nbsp;й &nbsp;пера,<br>\nЩо &nbsp;Скоропадських, &nbsp;Іскор, &nbsp;Дорошенків<br>\nГостили &nbsp;в &nbsp;затишку &nbsp;свого &nbsp;двора.<br>\n<br>\nБуяла &nbsp;слава &nbsp;шаблі &nbsp;й &nbsp;гаківниці,<br>\nБлакитна &nbsp;кров &nbsp;текла &nbsp;із &nbsp;роду &nbsp;в &nbsp;рід;<br>\nВона &nbsp;в &nbsp;Жуках, &nbsp;у &nbsp;Січі &nbsp;й &nbsp;на &nbsp;Хортиці<br>\nПисала &nbsp;зваги &nbsp;правдолюбний &nbsp;слід...<br>\n<br>\nБував &nbsp;тут &nbsp;мудрий &nbsp;дидаскал &nbsp;Величко.<br>\nНа &nbsp;схилі &nbsp;віку, &nbsp;без &nbsp;писарчуків,<br>\nЗнанням &nbsp;пооране, &nbsp;не &nbsp;хмурив &nbsp;личко<br>\nІ &nbsp;пера &nbsp;дер &nbsp;із &nbsp;ситих &nbsp;гусаків,<br>\n<br>\nЩоб, &nbsp;нагостривши &nbsp;рогові &nbsp;кінцівки<br>\nІ &nbsp;їх &nbsp;мочаючи &nbsp;у &nbsp;каламар,<br>\nСказання &nbsp;о &nbsp;войні, &nbsp;неначе &nbsp;з &nbsp;цівки,<br>\nСтрочити &nbsp;влучно &nbsp;в &nbsp;оповідний &nbsp;дар...<br>\n<br>\nТут &nbsp;жив &nbsp;мій &nbsp;прадід, &nbsp;слобожанський &nbsp;правник,<br>\nЧия &nbsp;щедротна &nbsp;й &nbsp;праведна &nbsp;душа,<br>\nТугі &nbsp;банкноти &nbsp;кладучи &nbsp;в &nbsp;халявник,<br>\nДо &nbsp;Львова &nbsp;слала &nbsp;- &nbsp;дар &nbsp;для &nbsp;НТШ...<br>\n<br>\nЩе &nbsp;так &nbsp;недавно &nbsp;тут &nbsp;палац &nbsp;високий<br>\nСтояв &nbsp;у &nbsp;краснім &nbsp;обводі &nbsp;з &nbsp;гілок.<br>\nЗеленодахий, &nbsp;білий, &nbsp;на &nbsp;всі &nbsp;боки<br>\nСвітився &nbsp;вікнами &nbsp;ставний &nbsp;барок...<br>\n<br>\nО &nbsp;дні &nbsp;буваль! &nbsp;Чого &nbsp;тут &nbsp;не &nbsp;бувало?<br>\nТут &nbsp;мій &nbsp;найперший &nbsp;волелюбний &nbsp;крик<br>\nІз &nbsp;пелюшок &nbsp;засвідчив, &nbsp;що &nbsp;немало<br>\nЯ &nbsp;шанував &nbsp;козацький &nbsp;материк,<br>\n<br>\nЯкого &nbsp;дух &nbsp;і &nbsp;подих &nbsp;від &nbsp;ісходу<br>\nЯ &nbsp;бережу, &nbsp;верстаючи &nbsp;свій &nbsp;шлях;<br>\nМого &nbsp;покутського, &nbsp;старого &nbsp;роду<br>\nНащадки &nbsp;множаться &nbsp;по &nbsp;всіх &nbsp;світах!<br>\n<br>\nАле &nbsp;тебе, &nbsp;зимівнику, &nbsp;немає.<br>\nТебе &nbsp;немає, &nbsp;хуторе &nbsp;старий.<br>\nІ &nbsp;соловей &nbsp;у &nbsp;лісі &nbsp;не &nbsp;співає,<br>\nІ &nbsp;не &nbsp;гуде &nbsp;в &nbsp;саду &nbsp;бджолиний &nbsp;рій.<br>\n<br>\nБезлюдна &nbsp;пустка &nbsp;буйно &nbsp;розляглася.<br>\nШумить &nbsp;бугилля &nbsp;біля &nbsp;будяка.<br>\nГадюки, &nbsp;гріючись, &nbsp;ведуть &nbsp;заласся<br>\nНа &nbsp;теплім &nbsp;дні &nbsp;безводного &nbsp;ставка...<br>\n<br>\nРадій, &nbsp;шалений, &nbsp;тріюмфуй, &nbsp;москалю,<br>\nЩо &nbsp;сплюндрував &nbsp;прадавній &nbsp;хутір &nbsp;мій!<br>\nНад &nbsp;українською &nbsp;гінкою &nbsp;даллю<br>\nКлекоче &nbsp;помсти &nbsp;гнівний &nbsp;буревій.<br>\n<br>\nГримлять &nbsp;у &nbsp;битві &nbsp;степові &nbsp;дороги,<br>\nГудуть &nbsp;вагітно &nbsp;в &nbsp;небі &nbsp;літаки.<br>\nТвої, &nbsp;руйначу, &nbsp;дикі &nbsp;перемоги<br>\nЗітруть &nbsp;у &nbsp;прах &nbsp;новітні &nbsp;вояки.<br>\n<br>\nІ &nbsp;мій &nbsp;нащадок, &nbsp;серцем &nbsp;непогасний,<br>\nВідклавши &nbsp;набік &nbsp;зброю &nbsp;й &nbsp;патронаш,<br>\nЗбудує &nbsp;дім, &nbsp;ставний &nbsp;і &nbsp;новочасний,<br>\nНа &nbsp;любий &nbsp;спомин &nbsp;про &nbsp;зимівник &nbsp;наш.<br><br><em>На руїні хутора Жученки, 1943; Едмонтон, 1980.</em>\n\n\n<br><br>\n"
}