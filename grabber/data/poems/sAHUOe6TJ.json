{
  "author": "8k3BQM0NT",
  "id": "sAHUOe6TJ",
  "title": "ЕЛЕГІЯ ПРО КЛЮЧІ ВІД КОХАННЯ",
  "link": "metrs_poem.php?poem=15974",
  "html": "\n<h4></h4>\n\n<a href=\"/metrs.php?id=140&amp;type=tvorch\" class=\"redhr1\">Творчість</a> |\n<a href=\"/metrs.php?id=140&amp;type=biogr\" class=\"redhr1\">Біографія</a> |\n<a href=\"/metrs.php?id=140&amp;type=critiques\" class=\"redhr1\">Критика</a>\n\n<h4>ЕЛЕГІЯ ПРО КЛЮЧІ ВІД КОХАННЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1<br>\nЗелений &nbsp;лист, &nbsp;крилатий &nbsp;ключ, &nbsp;<br>\nі &nbsp;веретено &nbsp;і &nbsp;обруч, &nbsp;<br>\nі &nbsp;знов &nbsp;сп’яняє, &nbsp;як &nbsp;сп’яняла, &nbsp;<br>\nпохмільна &nbsp;юності &nbsp;кабала. &nbsp;<br>\nПалати &nbsp;знов &nbsp;і &nbsp;знову &nbsp;мерзти, &nbsp;<br>\nкохати &nbsp;знов &nbsp;і &nbsp;знов &nbsp;п’яніти! &nbsp;<br>\nНа &nbsp;пальці &nbsp;елегійний &nbsp;перстень, &nbsp;<br>\nна &nbsp;серці &nbsp;елегійний &nbsp;квітень. &nbsp;<br>\n<br>\nМістечко &nbsp;в &nbsp;сяйві &nbsp;ночі &nbsp;біле. &nbsp;<br>\nНевже &nbsp;ж &nbsp;тут &nbsp;друзів &nbsp;не &nbsp;згадать? &nbsp;<br>\nРосли &nbsp;ми &nbsp;разом &nbsp;і &nbsp;п’яніли, &nbsp;<br>\nкохаючи &nbsp;палких &nbsp;дівчат. &nbsp;<br>\nТаїлися &nbsp;від &nbsp;мрій &nbsp;бентежних, &nbsp;<br>\nвдавали &nbsp;гордих &nbsp;і &nbsp;твердих &nbsp;<br>\nі &nbsp;рвались &nbsp;в &nbsp;обшири &nbsp;безмежні, &nbsp;<br>\nщо &nbsp;нам &nbsp;стелилися &nbsp;до &nbsp;ніг. &nbsp;<br>\nДарунків &nbsp;повна &nbsp;юність &nbsp;світла, &nbsp;<br>\nмов &nbsp;скриня &nbsp;сповнена &nbsp;скарбів, &nbsp;<br>\nта &nbsp;мрія &nbsp;— &nbsp;ночі &nbsp;тьмяна &nbsp;квітка &nbsp;— &nbsp;<br>\nвела, &nbsp;де &nbsp;обріїв &nbsp;межа &nbsp;<br>\nманила, &nbsp;мов &nbsp;любовний &nbsp;спів. &nbsp;<br>\nЩербилась &nbsp;леза &nbsp;на &nbsp;ножах, &nbsp;<br>\nі &nbsp;спалювались &nbsp;поривання. &nbsp;<br>\nКвітчались &nbsp;місяцем &nbsp;доми, &nbsp;<br>\nі &nbsp;тремтячи &nbsp;кохали &nbsp;ми, &nbsp;<br>\nхоча &nbsp;соромились &nbsp;кохання. &nbsp;<br>\n<br>\nПочалось &nbsp;так: &nbsp;жарким &nbsp;тюльпаном &nbsp;<br>\nгоріло &nbsp;сонце &nbsp;юним &nbsp;снам. &nbsp;<br>\nДзвонила &nbsp;в &nbsp;ста &nbsp;фортепіанах &nbsp;<br>\nомелодійнена &nbsp;весна. &nbsp;<br>\nСмички, &nbsp;мов &nbsp;луки, &nbsp;вигинала &nbsp;<br>\nі &nbsp;веретена &nbsp;обертала, &nbsp;<br>\nячала &nbsp;сотнею &nbsp;скрипок, &nbsp;<br>\nв &nbsp;криницях &nbsp;м’ятних &nbsp;напувалась, &nbsp;<br>\nрядном &nbsp;квітчастим &nbsp;розстелялась &nbsp;<br>\nі &nbsp;сипала &nbsp;пісні &nbsp;й &nbsp;пісок. &nbsp;<br>\n<br>\nПригадуєш &nbsp;: &nbsp;весна &nbsp;горіла, &nbsp;<br>\nнемов &nbsp;закохане &nbsp;дівча. &nbsp;<br>\nНавпроти &nbsp;вийшов &nbsp;ти &nbsp;несміло &nbsp;<br>\nневловне &nbsp;щастя &nbsp;зустрічать. &nbsp;<br>\nПригадуєш &nbsp;: &nbsp;циганський &nbsp;вітер &nbsp;<br>\nдівчатам &nbsp;поцілунки &nbsp;крав. &nbsp;<br>\nКохання &nbsp;сім &nbsp;гарячих &nbsp;літер &nbsp;<br>\nна &nbsp;твому &nbsp;серці &nbsp;написав. &nbsp;<br>\n<br>\nПізнались &nbsp;ми. &nbsp;Весна &nbsp;дзичала, &nbsp;<br>\nнемов &nbsp;стріла, &nbsp;що &nbsp;небо &nbsp;тне. &nbsp;<br>\nКохала &nbsp;і &nbsp;з &nbsp;коханням &nbsp;в’яла &nbsp;<br>\nдівчина, &nbsp;сп’янена &nbsp;вогнем. &nbsp;<br>\n<br>\nЛистар &nbsp;носив &nbsp;листи &nbsp;зелені, &nbsp;<br>\nлисти &nbsp;шуміли. &nbsp;Ех, &nbsp;весна! &nbsp;<br>\nПлету &nbsp;пісні &nbsp;на &nbsp;веретені &nbsp;<br>\nпро &nbsp;молодість, &nbsp;що &nbsp;промина. &nbsp;<br>\n<br>\n2<br>\nНочами &nbsp;грала &nbsp;окарина, &nbsp;<br>\nспівали &nbsp;басом &nbsp;ковалі. &nbsp;<br>\nНесмілий &nbsp;і &nbsp;палкий &nbsp;хлопчина &nbsp;<br>\nне &nbsp;вмів &nbsp;знайти &nbsp;кохання &nbsp;слів. &nbsp;<br>\nСпівали &nbsp;ранком &nbsp;білі &nbsp;теслі, &nbsp;<br>\nкрутився &nbsp;колом &nbsp;дім &nbsp;ткачів. &nbsp;<br>\nКохання &nbsp;мапу &nbsp;хлопець &nbsp;креслив, &nbsp;<br>\nвесни &nbsp;дванадцять &nbsp;обручів. &nbsp;<br>\n<br>\nТак &nbsp;народилась &nbsp;пісня &nbsp;в &nbsp;серці, &nbsp;<br>\nвсе &nbsp;замінилося &nbsp;у &nbsp;спів. &nbsp;<br>\nНа &nbsp;амбразурі &nbsp;місяць &nbsp;сперся &nbsp;<br>\nй &nbsp;по &nbsp;шибі, &nbsp;мов &nbsp;краплина, &nbsp;сплив. &nbsp;<br>\nВдивляючись &nbsp;в &nbsp;уста, &nbsp;що &nbsp;кличуть, &nbsp;<br>\nв &nbsp;розсміяних &nbsp;очей &nbsp;вогні, &nbsp;<br>\nрізьбив &nbsp;ти &nbsp;в &nbsp;пам’яті &nbsp;обличчя, &nbsp;<br>\nщоб &nbsp;перелить &nbsp;його &nbsp;в &nbsp;пісні. &nbsp;<br>\nКохав &nbsp;і &nbsp;зраджував &nbsp;кохану, &nbsp;<br>\nта &nbsp;пісні &nbsp;ти &nbsp;не &nbsp;обманив. &nbsp;<br>\nЇй &nbsp;завжди &nbsp;вірний, &nbsp;в &nbsp;північ &nbsp;тьмяну &nbsp;<br>\nходив &nbsp;шукати &nbsp;в &nbsp;лісі &nbsp;слів. &nbsp;<br>\n<br>\nОтак &nbsp;сплелись &nbsp;життя &nbsp;і &nbsp;пісня, &nbsp;<br>\nпереливаючись &nbsp;в &nbsp;одне. &nbsp;<br>\nОдчай &nbsp;натхнення &nbsp;й &nbsp;радість &nbsp;пізня. &nbsp;<br>\nкуди &nbsp;ж &nbsp;ведуть &nbsp;слова &nbsp;мене? &nbsp;<br>\nКохання &nbsp;й &nbsp;розпач &nbsp;так &nbsp;пізнало &nbsp;<br>\nжадібне &nbsp;серце &nbsp;юнака. &nbsp;<br>\nУстам &nbsp;лакомим &nbsp;завжди &nbsp;мало &nbsp;<br>\nпалючих &nbsp;поцілунків. &nbsp;Так &nbsp;<br>\nперетремтіло, &nbsp;продрижало, &nbsp;<br>\nзажевріло, &nbsp;і &nbsp;відлунало, &nbsp;<br>\nі &nbsp;спалахнуло, &nbsp;і &nbsp;зів’яло, &nbsp;<br>\nв &nbsp;болючу &nbsp;пісню &nbsp;перейшло. &nbsp;<br>\n<br>\nМов &nbsp;строф &nbsp;гончар, &nbsp;що &nbsp;ліпить &nbsp;дзбани &nbsp;<br>\nз &nbsp;розспіваної &nbsp;глини &nbsp;слів, &nbsp;<br>\nпромінюючи &nbsp;плач &nbsp;і &nbsp;сміх &nbsp;<br>\nв &nbsp;ліричне &nbsp;ремесло &nbsp;й &nbsp;купецтво, &nbsp;<br>\nневтишним &nbsp;серцем &nbsp;зрозумів, &nbsp;<br>\nщо &nbsp;речі &nbsp;дві &nbsp;найкращі &nbsp;з &nbsp;всіх: &nbsp;<br>\nясне &nbsp;кохання &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;й &nbsp;похмуре &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;мистецтво. &nbsp;<br>\n<br>\nСпівали &nbsp;ранком &nbsp;білі &nbsp;теслі, &nbsp;<br>\nна &nbsp;веретенах &nbsp;сміх &nbsp;ткачів. &nbsp;<br>\nПалючі &nbsp;строфи &nbsp;хлопець &nbsp;креслив, &nbsp;<br>\nвесни &nbsp;дванадцять &nbsp;обручів. &nbsp;<br>\n<br>\nЛистар &nbsp;носив &nbsp;листи &nbsp;зелені, &nbsp;<br>\nлисти &nbsp;шуміли. &nbsp;Ех, &nbsp;весна! &nbsp;<br>\nПлету &nbsp;пісні &nbsp;на &nbsp;веретені &nbsp;<br>\nпро &nbsp;молодість, &nbsp;що &nbsp;промина. &nbsp;<br>\n<br>\nСпівають &nbsp;весняні &nbsp;ключі, &nbsp;<br>\nдзвенять &nbsp;черлені &nbsp;обручі, &nbsp;<br>\nі &nbsp;знов &nbsp;палає, &nbsp;як &nbsp;палала, &nbsp;<br>\nп’янлива &nbsp;юності &nbsp;кабала. &nbsp;\n\n\n<br><br>\n"
}