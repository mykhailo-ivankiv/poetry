{
  "author": "S-n3HtBTP",
  "id": "tHprCy8l",
  "title": "ВОГНИЩЕ",
  "link": "metrs_poem.php?poem=9586",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ВОГНИЩЕ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПеред &nbsp;самим &nbsp;світанком &nbsp;це &nbsp;було.<br>\nГнув &nbsp;сон &nbsp;мене, &nbsp;як &nbsp;вітер &nbsp;гне &nbsp;стебло.<br>\n<br>\nДрімота &nbsp;золота, &nbsp;немов &nbsp;живиця,<br>\nМетеликом &nbsp;думок &nbsp;зліпила &nbsp;крильця;<br>\n<br>\nЯ &nbsp;похилився &nbsp;на &nbsp;свої &nbsp;рядки;<br>\nПеро &nbsp;затерпло &nbsp;й &nbsp;виковзло &nbsp;з &nbsp;руки;<br>\n<br>\nНа &nbsp;очі &nbsp;впало &nbsp;недосяжне &nbsp;мрево<br>\nПовік; &nbsp;і &nbsp;засвітилось &nbsp;опалево<br>\n<br>\nВсе &nbsp;надовкруг; &nbsp;і &nbsp;літери &nbsp;малі<br>\nЗаворушились, &nbsp;ніби &nbsp;муравлі,<br>\n<br>\nПочварами &nbsp;повстали &nbsp;на &nbsp;папері...<br>\nВтім, &nbsp;хтось &nbsp;постукав &nbsp;лагідно &nbsp;у &nbsp;двері.<br>\n<br>\nХто &nbsp;б &nbsp;міг &nbsp;прийти &nbsp;в &nbsp;осінню &nbsp;непогідь<br>\nНа &nbsp;досвітку? &nbsp;Я &nbsp;відчинив: &nbsp;- &nbsp;Зайдіть.<br>\n<br>\nЦе &nbsp;був &nbsp;юнак. &nbsp;Обличчя &nbsp;мов &nbsp;знайоме,<br>\nЗатемнене &nbsp;від &nbsp;скорбності &nbsp;чи &nbsp;втоми.<br>\n<br>\nОкрайні &nbsp;місяця &nbsp;- &nbsp;з-під &nbsp;чорних &nbsp;вій,<br>\nНевкірність &nbsp;у &nbsp;статурі &nbsp;молодій.<br>\n<br>\nВін &nbsp;простромив &nbsp;мене &nbsp;болящим &nbsp;зором,<br>\nНемов &nbsp;сказав: &nbsp;\"Не &nbsp;впізнаєш?.. &nbsp;А &nbsp;сором!\"<br>\n<br>\nГіркотний &nbsp;щем &nbsp;у &nbsp;кров &nbsp;мою &nbsp;проник,<br>\nТа &nbsp;не &nbsp;згадав &nbsp;я, &nbsp;хто &nbsp;цей &nbsp;молодик.<br>\n<br>\nСтояли &nbsp;мовчки &nbsp;ми &nbsp;серед &nbsp;кімнати &nbsp;-<br>\nЧас &nbsp;привітатися &nbsp;або &nbsp;сконати!<br>\n<br>\nЯ &nbsp;руку &nbsp;простягнув &nbsp;і &nbsp;ждав, &nbsp;що &nbsp;гість<br>\nМені &nbsp;цим &nbsp;добрим &nbsp;жестом &nbsp;одповість.<br>\n<br>\nАле &nbsp;незрушним &nbsp;був &nbsp;юнак, &nbsp;мов &nbsp;брила.<br>\nДокірлива &nbsp;печаль &nbsp;в &nbsp;очах &nbsp;світила.<br>\n<br>\nНеприйнята &nbsp;рука. &nbsp;Презирства &nbsp;грань.<br>\nАж &nbsp;ні. &nbsp;Він &nbsp;раптом &nbsp;одвернувсь: &nbsp;\"Поглянь!\"<br>\n<br>\nЗап'ястя, &nbsp;ніби &nbsp;скойки &nbsp;ті &nbsp;в &nbsp;лушпині,<br>\nКолючим &nbsp;дротом &nbsp;скручені &nbsp;на &nbsp;спині!<br>\n<br>\nЯ &nbsp;кинувся &nbsp;скривавлені &nbsp;вузли<br>\nРозв'язувати... &nbsp;З &nbsp;кого, &nbsp;де &nbsp;й &nbsp;коли<br>\n<br>\nЯ &nbsp;вже &nbsp;знімав &nbsp;оці &nbsp;катівські &nbsp;скрути?!<br>\nЦе &nbsp;брат! &nbsp;Мій &nbsp;брат! &nbsp;О, &nbsp;як &nbsp;я &nbsp;міг &nbsp;забути!<br>\n<br>\nВсе &nbsp;пригадалось. &nbsp;- &nbsp;Петре &nbsp;мій, &nbsp;це &nbsp;ти!<br>\nПрости, &nbsp;що &nbsp;не &nbsp;впізнав &nbsp;тебе, &nbsp;прости!<br>\n<br>\nА &nbsp;дріт, &nbsp;що &nbsp;я &nbsp;розсотував &nbsp;квапливо,<br>\nБув &nbsp;безкінечним &nbsp;і &nbsp;твердим &nbsp;на &nbsp;диво.<br>\n<br>\n\"Ти &nbsp;вийми &nbsp;серце &nbsp;- &nbsp;на &nbsp;його &nbsp;вогні<br>\nВін &nbsp;буде &nbsp;гнутись\", &nbsp;- &nbsp;брат &nbsp;сказав &nbsp;мені.<br>\n<br>\nТак &nbsp;я &nbsp;вчинив. &nbsp;І &nbsp;справді, &nbsp;кінчик &nbsp;дроту<br>\nПом'як, &nbsp;зачувши &nbsp;жил &nbsp;моїх &nbsp;жароту.<br>\n<br>\nЯ &nbsp;розпочав &nbsp;звивати &nbsp;перстінець<br>\nНавколо &nbsp;серця &nbsp;із &nbsp;пручких &nbsp;кілець.<br>\n<br>\nА &nbsp;потім &nbsp;щось, &nbsp;немов &nbsp;гніздо &nbsp;пташати,<br>\nЗ &nbsp;колючок &nbsp;лютих &nbsp;стало &nbsp;виникати.<br>\n<br>\nТремтіло &nbsp;в &nbsp;ньому &nbsp;серце, &nbsp;як &nbsp;пискля.<br>\nВтім, &nbsp;́обід &nbsp;став &nbsp;подібним &nbsp;до &nbsp;руля.<br>\n<br>\nА &nbsp;далі &nbsp;вже &nbsp;в &nbsp;автомобільну &nbsp;шину<br>\nСталеву &nbsp;я &nbsp;намовтував &nbsp;шипшину.<br>\n<br>\nКров &nbsp;цебеніла &nbsp;з &nbsp;порваних &nbsp;долонь,<br>\nА &nbsp;серце &nbsp;в &nbsp;звоях &nbsp;билось, &nbsp;як &nbsp;вогонь<br>\n<br>\nПід &nbsp;купами &nbsp;сирого &nbsp;ріща &nbsp;б'ється.<br>\nІ &nbsp;жаль &nbsp;мені &nbsp;було &nbsp;малого &nbsp;серця,<br>\n<br>\nХоч &nbsp;пустка &nbsp;в &nbsp;грудях &nbsp;нудила &nbsp;мене,<br>\nЗвивав &nbsp;я &nbsp;далі &nbsp;коло &nbsp;дротяне.<br>\n<br>\nВоно &nbsp;росло &nbsp;стовпом &nbsp;все &nbsp;вище &nbsp;й &nbsp;вище &nbsp;-<br>\nНе &nbsp;мав &nbsp;кінця &nbsp;ненависний &nbsp;дротище!<br>\n<br>\nКоли, &nbsp;нарешті, &nbsp;я &nbsp;цілком &nbsp;знеміг,<br>\nПокрученого &nbsp;дроття &nbsp;темний &nbsp;стіг<br>\n<br>\nПереді &nbsp;мною &nbsp;воздвигався; &nbsp;в &nbsp;ньому,<br>\nВ &nbsp;самому &nbsp;тлі &nbsp;кільчастого &nbsp;огрому,<br>\n<br>\nМого &nbsp;сердечка &nbsp;бідний &nbsp;пломінь &nbsp;чах,<br>\nМов &nbsp;іскорка &nbsp;під &nbsp;горами &nbsp;в &nbsp;кущах.<br>\n<br>\nПомітив &nbsp;я, &nbsp;що &nbsp;розійшлися &nbsp;стіни,<br>\nЩо &nbsp;скирта &nbsp;дроту &nbsp;вища &nbsp;од &nbsp;раїни,<br>\n<br>\nЩо &nbsp;десь &nbsp;на &nbsp;полі &nbsp;опинились &nbsp;ми,<br>\nОточені &nbsp;ледь &nbsp;зримими &nbsp;людьми.<br>\n<br>\nБрат &nbsp;скинув &nbsp;сам &nbsp;із &nbsp;рук &nbsp;останні &nbsp;звитки<br>\nІржавої, &nbsp;та &nbsp;ще &nbsp;міцної &nbsp;нитки.<br>\n<br>\n- &nbsp;Що &nbsp;ж &nbsp;буде, &nbsp;- &nbsp;я &nbsp;злякався, &nbsp;- &nbsp;брате &nbsp;мій,<br>\nНе &nbsp;спалить &nbsp;серце &nbsp;тих &nbsp;залізних &nbsp;змій!<br>\n<br>\nРятуй &nbsp;мене! &nbsp;Душа &nbsp;болить, &nbsp;як &nbsp;рана,<br>\nІ &nbsp;тут &nbsp;померти &nbsp;можу &nbsp;я &nbsp;до &nbsp;рана!<br>\n<br>\nБув &nbsp;голос &nbsp;брата &nbsp;повен &nbsp;доброти:<br>\n\"Не &nbsp;в &nbsp;силі &nbsp;я &nbsp;тобі &nbsp;допомогти!<br>\n<br>\nЯкщо &nbsp;ж &nbsp;у &nbsp;тебе &nbsp;серце &nbsp;- &nbsp;не &nbsp;онуча,<br>\nЗгорить &nbsp;на &nbsp;ньому &nbsp;ця &nbsp;гора &nbsp;колюча.<br>\n<br>\nЯкщо &nbsp;в &nbsp;твоїй &nbsp;душі &nbsp;вгніздився &nbsp;ляк,<br>\nТи &nbsp;зникнеш &nbsp;у &nbsp;темнотах, &nbsp;як &nbsp;світляк,<br>\n<br>\nЩо &nbsp;прагнув &nbsp;розігнати &nbsp;тьму, &nbsp;одначе<br>\nВ &nbsp;ній &nbsp;лиш &nbsp;плекав &nbsp;єство &nbsp;своє &nbsp;хробаче.<br>\n<br>\nЧого &nbsp;жадаєш? &nbsp;З &nbsp;болісних &nbsp;тенет<br>\nНе &nbsp;звільнишся, &nbsp;допоки &nbsp;ти &nbsp;поет.<br>\n<br>\nХто &nbsp;вибрав &nbsp;сам &nbsp;собі &nbsp;в &nbsp;житті &nbsp;дорогу<br>\nПалющу, &nbsp;вкриту &nbsp;гостряками &nbsp;глогу,<br>\n<br>\nПройти &nbsp;повинен &nbsp;сміливо &nbsp;по &nbsp;ній,<br>\nБо &nbsp;щастя &nbsp;- &nbsp;тільки &nbsp;в &nbsp;долі &nbsp;вогняній!<br>\n<br>\nТи &nbsp;написав &nbsp;колись &nbsp;на &nbsp;домовині<br>\nСвою &nbsp;дитячу &nbsp;клятву, &nbsp;чи &nbsp;ж &nbsp;донині<br>\n<br>\nЗабулось &nbsp;те, &nbsp;що &nbsp;так &nbsp;тебе &nbsp;пекло?<br>\nЗгадай! &nbsp;Вже &nbsp;квітло &nbsp;звільнене &nbsp;село,<br>\n<br>\nА &nbsp;батько &nbsp;наш &nbsp;розкопував &nbsp;могили,<br>\nВсе &nbsp;ще &nbsp;не &nbsp;вірячи, &nbsp;що &nbsp;сина &nbsp;вбили.<br>\n<br>\nВін &nbsp;під &nbsp;землею &nbsp;розшукав &nbsp;мене,<br>\nПізнав &nbsp;сорочку, &nbsp;полотно &nbsp;лляне,<br>\n<br>\nПо &nbsp;вишивці &nbsp;пізнав &nbsp;свою &nbsp;дитину,<br>\nЗатоптану &nbsp;гестапівцями &nbsp;в &nbsp;глину.<br>\n<br>\nВін &nbsp;змив &nbsp;з &nbsp;мого &nbsp;чола &nbsp;сльозами &nbsp;твань,<br>\nБлагаючи: &nbsp;\"Встань, &nbsp;мій &nbsp;синочку, &nbsp;встань!\"<br>\n<br>\nВін &nbsp;на &nbsp;руках &nbsp;мене &nbsp;виносив &nbsp;з &nbsp;ями<br>\nІ &nbsp;плакав, &nbsp;ніби &nbsp;в &nbsp;дзвони &nbsp;бив, &nbsp;з &nbsp;нестями.<br>\n<br>\nІ &nbsp;наша &nbsp;мати &nbsp;впала, &nbsp;як &nbsp;зола,<br>\nНа &nbsp;шлях &nbsp;під &nbsp;фіру, &nbsp;що &nbsp;мене &nbsp;везла.<br>\n<br>\nТоді &nbsp;ж &nbsp;і &nbsp;ти, &nbsp;вмираючи &nbsp;з &nbsp;розпуки,<br>\nРозв'язував &nbsp;мені &nbsp;пробиті &nbsp;руки<br>\n<br>\nТа &nbsp;все &nbsp;боявся, &nbsp;щоб &nbsp;колюча &nbsp;в'язь<br>\nУ &nbsp;мертве &nbsp;тіло &nbsp;знову &nbsp;не &nbsp;вп'ялась.<br>\n<br>\nТруну &nbsp;мені &nbsp;робили &nbsp;ви &nbsp;в &nbsp;стодолі,<br>\nТоді &nbsp;почув &nbsp;ти &nbsp;вперше &nbsp;голос &nbsp;долі, &nbsp;-<br>\n<br>\nПисав &nbsp;на &nbsp;віку, &nbsp;плачучим &nbsp;тихцем,<br>\nСвій &nbsp;перший &nbsp;вірш &nbsp;столярським &nbsp;олівцем.<br>\n<br>\nТоді &nbsp;ти &nbsp;кредо &nbsp;вистраждав &nbsp;найвище &nbsp;-<br>\nПоклявся &nbsp;йти &nbsp;за &nbsp;брата &nbsp;на &nbsp;кострище!\"<br>\n<br>\nВін &nbsp;говорив, &nbsp;а &nbsp;дріт, &nbsp;як &nbsp;та &nbsp;смола,<br>\nВід &nbsp;серця &nbsp;розгорявся &nbsp;спроквола.<br>\n<br>\nКружляли &nbsp;дзиндри &nbsp;між &nbsp;колких &nbsp;волокон,<br>\nІ &nbsp;полум'ям &nbsp;гримів &nbsp;сталевий &nbsp;кокон.<br>\n<br>\nБескид &nbsp;колюччя &nbsp;вгору &nbsp;підростав;<br>\nПочервоніло &nbsp;небо, &nbsp;наче &nbsp;став,<br>\n<br>\nЗалитий &nbsp;кров'ю; &nbsp;сплутаний &nbsp;дротяра<br>\nПалав, &nbsp;світив, &nbsp;іскрився, &nbsp;як &nbsp;тіара<br>\n<br>\nНа &nbsp;голові &nbsp;злобливого &nbsp;ченця,<br>\nЩо &nbsp;дріт &nbsp;снував &nbsp;і &nbsp;спалював &nbsp;серця.<br>\n<br>\nВеликий &nbsp;інквізитор &nbsp;наді &nbsp;мною,<br>\nЗдавалося, &nbsp;стояв, &nbsp;а &nbsp;стороною<br>\n<br>\nХодили &nbsp;тіні, &nbsp;скавуліли &nbsp;пси;<br>\nМолитву &nbsp;я &nbsp;згадав: &nbsp;\"Єжи &nbsp;єси...\"<br>\n<br>\nТа &nbsp;ні &nbsp;- &nbsp;нема! &nbsp;- &nbsp;молитися &nbsp;не &nbsp;буду,<br>\nЯ &nbsp;не &nbsp;підсудний, &nbsp;я &nbsp;- &nbsp;натхненний &nbsp;суду!<br>\n<br>\n\"За &nbsp;смерть &nbsp;мою &nbsp;ти &nbsp;відостить &nbsp;хотів, &nbsp;-<br>\nСказав &nbsp;Петро, &nbsp;- &nbsp;але &nbsp;моїх &nbsp;катів<br>\n<br>\nНе &nbsp;бачив &nbsp;- &nbsp;ось &nbsp;вони &nbsp;тут &nbsp;перед &nbsp;нами,<br>\nПани &nbsp;німецькі &nbsp;з &nbsp;нашими &nbsp;панами\".<br>\n<br>\nНеждано &nbsp;ватра &nbsp;освітлила &nbsp;тих,<br>\nЩо &nbsp;надовкруг &nbsp;були. &nbsp;І &nbsp;я &nbsp;застиг!<br>\n<br>\nНа &nbsp;людських &nbsp;туловиськах &nbsp;вовчі &nbsp;писки, &nbsp;-<br>\nЗубасті &nbsp;упирі &nbsp;та &nbsp;василіски.<br>\n<br>\nЇх &nbsp;знав &nbsp;Петро: &nbsp;\"Он &nbsp;той &nbsp;- &nbsp;очатка &nbsp;злі,<br>\nКруг &nbsp;пащі &nbsp;- &nbsp;ікла, &nbsp;наче &nbsp;вухналі,<br>\n<br>\nА &nbsp;ручки &nbsp;білі &nbsp;в &nbsp;шерсті &nbsp;червонястій<br>\nІ &nbsp;ніжний, &nbsp;добрий, &nbsp;рохкаючий &nbsp;настрій, &nbsp;-<br>\n<br>\nГендляр &nbsp;статечний &nbsp;і &nbsp;поважний &nbsp;кат &nbsp;-<br>\nСтріляв, &nbsp;спихав &nbsp;убитих &nbsp;з &nbsp;естакад,<br>\n<br>\nКолов, &nbsp;затягував &nbsp;на &nbsp;горлі &nbsp;шворку &nbsp;-<br>\nТепер &nbsp;він &nbsp;має &nbsp;ресторан &nbsp;з &nbsp;Нью-Йорку.<br>\n<br>\nА &nbsp;цей, &nbsp;що &nbsp;вирячився, &nbsp;як &nbsp;бульдог,<br>\nЛюбив &nbsp;співати &nbsp;завжди: &nbsp;\"З &nbsp;нами &nbsp;бог!\" &nbsp;-<br>\n<br>\nВиводячи &nbsp;на &nbsp;муки &nbsp;чи &nbsp;на &nbsp;страту<br>\nНещасну &nbsp;жертву. &nbsp;Повен &nbsp;маєстату<br>\n<br>\nПруссацького, &nbsp;хоч &nbsp;з &nbsp;плоті &nbsp;- &nbsp;малорос,<br>\nЦей &nbsp;варвар &nbsp;був &nbsp;страшніш &nbsp;од &nbsp;барбарос!<br>\n<br>\nВін, &nbsp;душу &nbsp;вдосконаливши &nbsp;на &nbsp;зраді,<br>\nТепер &nbsp;веде &nbsp;парафію &nbsp;в &nbsp;Канаді;<br>\n<br>\nДуховний &nbsp;пастир &nbsp;під &nbsp;єпітрахиль<br>\nХоває &nbsp;рук &nbsp;своїх &nbsp;криваву &nbsp;цвіль;<br>\n<br>\nСвятиться &nbsp;в &nbsp;проповіднях &nbsp;катехита<br>\nЛюбов &nbsp;братерська, &nbsp;людяність &nbsp;одкрита;<br>\n<br>\nДо &nbsp;сповіді &nbsp;він &nbsp;закликає &nbsp;всіх,<br>\nБо &nbsp;їсти &nbsp;м'ясо &nbsp;в &nbsp;піст &nbsp;- &nbsp;великий &nbsp;гріх,<br>\n<br>\nА &nbsp;ближньому &nbsp;перекусити &nbsp;вену<br>\nТа &nbsp;випити &nbsp;із &nbsp;нього &nbsp;кров &nbsp;черелену &nbsp;-<br>\n<br>\nЦе &nbsp;можна, &nbsp;звісно, &nbsp;тільки &nbsp;так, &nbsp;аби<br>\nПро &nbsp;це &nbsp;не &nbsp;знали &nbsp;божії &nbsp;раби!<br>\n<br>\nА &nbsp;цей, &nbsp;таємний &nbsp;шуцман, &nbsp;вовкулака,<br>\nПеревертень &nbsp;з &nbsp;душею, &nbsp;мов &nbsp;клоака,<br>\n<br>\nПродав &nbsp;мене &nbsp;фашистам &nbsp;у &nbsp;тюрму<br>\nЗа &nbsp;те &nbsp;лишень, &nbsp;що &nbsp;вірили &nbsp;йому.<br>\n<br>\nВін &nbsp;синьо-жовтої &nbsp;породи &nbsp;й &nbsp;крові,<br>\nТепер &nbsp;пости &nbsp;займає &nbsp;гонорові<br>\n<br>\nВ &nbsp;тих &nbsp;урядах, &nbsp;що &nbsp;на &nbsp;землі &nbsp;чужій<br>\nГотують &nbsp;Україні &nbsp;зашморг &nbsp;свій.<br>\n<br>\nА &nbsp;той, &nbsp;що &nbsp;так &nbsp;вишкірює &nbsp;пащеку,<br>\nВтік &nbsp;із &nbsp;війни &nbsp;в &nbsp;свою &nbsp;бібліотеку,<br>\n<br>\nБаварський &nbsp;граф &nbsp;із &nbsp;прізвищем &nbsp;на &nbsp;\"von\",<br>\nТепер &nbsp;він &nbsp;учить, &nbsp;що &nbsp;таке &nbsp;закон,<br>\n<br>\nМуж &nbsp;університетський &nbsp;- &nbsp;вуж &nbsp;плямистий,<br>\nЙого &nbsp;не &nbsp;зловить &nbsp;на &nbsp;брехні &nbsp;й &nbsp;нечистий,<br>\n<br>\nВін &nbsp;бідним &nbsp;роздає &nbsp;майно &nbsp;своє<br>\nІ &nbsp;за &nbsp;свободу &nbsp;слова &nbsp;обстає;<br>\n<br>\nА &nbsp;в &nbsp;ті &nbsp;часи &nbsp;він &nbsp;знав &nbsp;одне &nbsp;лиш &nbsp;право &nbsp;-<br>\nУ &nbsp;тім'я &nbsp;кулю! &nbsp;- &nbsp;Браво, &nbsp;доктор, &nbsp;браво!<br>\n<br>\nА &nbsp;той, &nbsp;поглянь, &nbsp;що &nbsp;на &nbsp;гієну &nbsp;схож,<br>\nТепер &nbsp;вельможа &nbsp;посеред &nbsp;вельмож:<br>\n<br>\nЗаводи, &nbsp;танки, &nbsp;танкери, &nbsp;стигмати<br>\nБіржовиків, &nbsp;тюремні &nbsp;каземати,<br>\n<br>\nДе &nbsp;мафіозо, &nbsp;взятий &nbsp;ніби &nbsp;в &nbsp;жарт<br>\nПід &nbsp;стражу, &nbsp;грає &nbsp;з &nbsp;другом &nbsp;у &nbsp;більярд.<br>\n<br>\nА &nbsp;все &nbsp;те &nbsp;- &nbsp;злотні &nbsp;виламані &nbsp;зуби,<br>\nОбручки &nbsp;й &nbsp;діаманти &nbsp;- &nbsp;скарб &nbsp;загуби,<br>\n<br>\nЗ &nbsp;гробовищ &nbsp;винюханий &nbsp;та &nbsp;з &nbsp;ярів,<br>\nБіль, &nbsp;що &nbsp;горів, &nbsp;та &nbsp;не &nbsp;перегорів!<br>\n<br>\nА &nbsp;той, &nbsp;панок &nbsp;із &nbsp;хама, &nbsp;та &nbsp;потвора,<br>\nЩо &nbsp;дротом &nbsp;нас &nbsp;обсотувала &nbsp;вчора,<br>\n<br>\nА &nbsp;нині &nbsp;в &nbsp;Чілі &nbsp;ті &nbsp;ж &nbsp;таки &nbsp;дроти<br>\nПряде, &nbsp;щоб &nbsp;сонце &nbsp;в &nbsp;яму &nbsp;затягти,<br>\n<br>\nДе &nbsp;він &nbsp;узявся, &nbsp;хто &nbsp;оте &nbsp;плюгав'я<br>\nСплодив &nbsp;на &nbsp;світ &nbsp;- &nbsp;і &nbsp;в &nbsp;смерті &nbsp;не &nbsp;пізнав &nbsp;я.<br>\n<br>\nВоно &nbsp;не &nbsp;має &nbsp;роду, &nbsp;ні &nbsp;землі<br>\nСвоєї, &nbsp;і &nbsp;росте, &nbsp;як &nbsp;у &nbsp;дуплі<br>\n<br>\nЗмія, &nbsp;на &nbsp;всіх &nbsp;сичить, &nbsp;і &nbsp;всіх &nbsp;кусає,<br>\nІ &nbsp;вбити &nbsp;прагне, &nbsp;і &nbsp;в &nbsp;пітьмі &nbsp;щезає;<br>\n<br>\nВоно &nbsp;хитрюще, &nbsp;звинне &nbsp;і &nbsp;жахне,<br>\nСлугує &nbsp;тому, &nbsp;хто &nbsp;його &nbsp;зімне,<br>\n<br>\nПотопче, &nbsp;ніби &nbsp;шмату &nbsp;під &nbsp;дверима;<br>\nВоно &nbsp;не &nbsp;знає &nbsp;батька &nbsp;й &nbsp;побратима,<br>\n<br>\nВстає &nbsp;з-під &nbsp;батога &nbsp;для &nbsp;батога,<br>\nЗ &nbsp;того &nbsp;й &nbsp;радіє, &nbsp;що &nbsp;воно &nbsp;слуга,<br>\n<br>\nЩо &nbsp;пан &nbsp;якийсь &nbsp;його &nbsp;візьме &nbsp;гидливо,<br>\nНемов &nbsp;гадюку &nbsp;чи &nbsp;смердюче &nbsp;гниво,<br>\n<br>\nРукою, &nbsp;схожою &nbsp;на &nbsp;лускоріх,<br>\nІ &nbsp;знов &nbsp;жбурне &nbsp;у &nbsp;ворогів &nbsp;своїх!..<br>\n<br>\nОсь &nbsp;вночі &nbsp;нікчеми &nbsp;химородні<br>\nЗбігаються, &nbsp;як &nbsp;ті &nbsp;вовки &nbsp;голодні,<br>\n<br>\nНа &nbsp;місця &nbsp;злочину &nbsp;і, &nbsp;впавши &nbsp;навзаєм,<br>\nОбілюють &nbsp;себе &nbsp;таким &nbsp;звичаєм.<br>\n<br>\nІ &nbsp;вдень &nbsp;вони &nbsp;стрічаються &nbsp;на &nbsp;раз,<br>\nПриховують &nbsp;під &nbsp;лестощами &nbsp;сказ<br>\n<br>\nІ &nbsp;згадують &nbsp;про &nbsp;давню &nbsp;дружбу &nbsp;зрідка,<br>\nНенавидячи &nbsp;в &nbsp;компаньйоні &nbsp;свідка\".<br>\n<br>\n- &nbsp;Скажи, &nbsp;- &nbsp;я &nbsp;запитався, &nbsp;- &nbsp;брате &nbsp;мій,<br>\nЧого &nbsp;цей &nbsp;дріт, &nbsp;намотаний &nbsp;в &nbsp;сувій,<br>\n<br>\nКінця &nbsp;не &nbsp;має? &nbsp;Пута &nbsp;й &nbsp;загорожі<br>\nПлетуть &nbsp;із &nbsp;нього &nbsp;сили &nbsp;зловорожі<br>\n<br>\nПо &nbsp;всій &nbsp;землі; &nbsp;чи &nbsp;ця &nbsp;проклята &nbsp;нить<br>\nЗайметься &nbsp;в &nbsp;людській &nbsp;крові &nbsp;і &nbsp;згорить,<br>\n<br>\nЧи &nbsp;скуті &nbsp;й &nbsp;помежовані &nbsp;навіки<br>\nНароди &nbsp;будуть &nbsp;жити, &nbsp;мов &nbsp;каліки?<br>\n<br>\n\"Ні! &nbsp;- &nbsp;голос &nbsp;брата &nbsp;був &nbsp;твердим, &nbsp;- &nbsp;нема &nbsp;<br>\nНа &nbsp;путах &nbsp;незнищеного &nbsp;клейма!<br>\n<br>\nТа &nbsp;боротьба &nbsp;ще &nbsp;буде &nbsp;йти &nbsp;віками<br>\nЗ &nbsp;хрестатими, &nbsp;труйними &nbsp;павуками,<br>\n<br>\nДопоки &nbsp;з &nbsp;павутиння &nbsp;зла &nbsp;й &nbsp;брехні<br>\nНе &nbsp;вийде &nbsp;людство &nbsp;на &nbsp;шляхи &nbsp;сяйні!<br>\n<br>\nІ &nbsp;ти &nbsp;цієї &nbsp;пряжі &nbsp;хоч &nbsp;би &nbsp;трохи,<br>\nХоч &nbsp;пасемце, &nbsp;хоч &nbsp;міточок, &nbsp;з &nbsp;епохи<br>\n<br>\nСвоєї &nbsp;знятий, &nbsp;- &nbsp;ниточку &nbsp;одну<br>\nСпали &nbsp;тим &nbsp;серцем, &nbsp;що &nbsp;не &nbsp;знає &nbsp;сну.<br>\n<br>\nБлагословен, &nbsp;хто &nbsp;вірний &nbsp;заповіту<br>\nЮнацьких &nbsp;днів, &nbsp;хто &nbsp;чистотою &nbsp;цвіту<br>\n<br>\nНевинного &nbsp;відбився &nbsp;від &nbsp;сльоти,<br>\nХто &nbsp;не &nbsp;ослаб &nbsp;з &nbsp;журби &nbsp;та &nbsp;самоти,<br>\n<br>\nІ, &nbsp;хоч &nbsp;надпив &nbsp;зневірливої &nbsp;трути,<br>\nНенавистю &nbsp;готовий &nbsp;спалахнути,<br>\n<br>\nІ, &nbsp;спалюючи &nbsp;підлості &nbsp;броню,<br>\nЗагинути &nbsp;од &nbsp;власного &nbsp;вогню!\"<br>\n<br>\nТут &nbsp;брат &nbsp;мій &nbsp;зник &nbsp;і &nbsp;пощезали &nbsp;звірі,<br>\nТа &nbsp;небеса &nbsp;в &nbsp;палаючій &nbsp;порфірі<br>\n<br>\nЗосталися, &nbsp;і &nbsp;вогнище &nbsp;гуло,<br>\nКипіло, &nbsp;як &nbsp;вулканне &nbsp;джерело,<br>\n<br>\nІ &nbsp;хмари &nbsp;роздирались, &nbsp;мов &nbsp;завіса,<br>\nВ &nbsp;конвульсіях &nbsp;зубатого &nbsp;заліза.<br>\n<br>\nДріт &nbsp;попелився, &nbsp;і &nbsp;текла &nbsp;ропа<br>\nЗ &nbsp;небес &nbsp;від &nbsp;огнеликого &nbsp;стовпа.<br>\n<br>\nІ &nbsp;скручувалася &nbsp;блакить &nbsp;в &nbsp;рулони,<br>\nСвіт &nbsp;у &nbsp;вогні, &nbsp;здавалося, &nbsp;потоне.<br>\n<br>\nХотів &nbsp;я &nbsp;від &nbsp;багаття &nbsp;одійти,<br>\nАле &nbsp;мене &nbsp;розпечені &nbsp;дроти<br>\n<br>\nПіймали &nbsp;і &nbsp;в &nbsp;свої &nbsp;пекельні &nbsp;надра<br>\nВтягнули, &nbsp;й &nbsp;став &nbsp;я &nbsp;сам, &nbsp;неначе &nbsp;ватра.<br>\n<br>\nГоріли &nbsp;крила, &nbsp;темне &nbsp;срібло &nbsp;скронь<br>\nСпахнуло, &nbsp;бив &nbsp;з &nbsp;грудей &nbsp;моїх &nbsp;вогонь,<br>\n<br>\nІ &nbsp;руки &nbsp;обернулися &nbsp;в &nbsp;пломіння,<br>\nІ &nbsp;весь &nbsp;я &nbsp;був, &nbsp;як &nbsp;та &nbsp;верба &nbsp;осіння,<br>\n<br>\nІ &nbsp;не &nbsp;жалів &nbsp;життя &nbsp;найменшу &nbsp;віть,<br>\nІ &nbsp;прагнув &nbsp;я &nbsp;могутніше &nbsp;згоріть!<br>\n<br>\nЯ &nbsp;вогнищем &nbsp;відчув &nbsp;себе &nbsp;на &nbsp;полі,<br>\nЩо &nbsp;спалює &nbsp;людські &nbsp;страждання &nbsp;й &nbsp;болі;<br>\n<br>\nПрийдіть, &nbsp;мої &nbsp; &nbsp;брати &nbsp;й &nbsp;мої &nbsp;діди,<br>\nОпришки, &nbsp;запорожці, &nbsp;галайди,<br>\n<br>\nДокиньте &nbsp;сміливо &nbsp;гризу &nbsp;й &nbsp;журоту,<br>\nСвої &nbsp;закови &nbsp;до &nbsp;мойого &nbsp;дроту,<br>\n<br>\nПрийдіть &nbsp;і &nbsp;ви, &nbsp;з &nbsp;мечами &nbsp;солов'ї &nbsp;-<br>\nМої &nbsp;поети, &nbsp;родичі &nbsp;мої;<br>\n<br>\nПрийдіть &nbsp;і &nbsp;ви, &nbsp;збавляючись &nbsp;од &nbsp;криці,<br>\nЗатоплені &nbsp;бандитами &nbsp;в &nbsp;криниці,<br>\n<br>\nПрийдіть &nbsp;і &nbsp;ви, &nbsp;чілійські &nbsp;шахтарі,<br>\nСкатруплені &nbsp;й &nbsp;заховані &nbsp;в &nbsp;норі<br>\n<br>\nПід &nbsp;Андами, &nbsp;прийдіть, &nbsp;і &nbsp;ваші &nbsp;петлі<br>\nЗгорять &nbsp;на &nbsp;цьому &nbsp;вогнищі, &nbsp;як &nbsp;нетлі,<br>\n<br>\nІ &nbsp;ви &nbsp;прийдіть, &nbsp;з &nbsp;провінції &nbsp;Лангшон,<br>\nРозтерзані, &nbsp;захоплені &nbsp;в &nbsp;полон<br>\n<br>\nВ'єтнамські &nbsp;матері, &nbsp;спаліть &nbsp;катуші,<br>\nНемов &nbsp;диби, &nbsp;що &nbsp;вам &nbsp;на &nbsp;ясні &nbsp;душі<br>\n<br>\nНакинула &nbsp;заморська &nbsp;сарана, &nbsp;-<br>\nЯ &nbsp;тут &nbsp;горю, &nbsp;щоб &nbsp;згасла &nbsp;там &nbsp;війна!<br>\n<br>\nІ &nbsp;ти &nbsp;прийди, &nbsp;мій &nbsp;африканський &nbsp;брате,<br>\nВ &nbsp;це &nbsp;вогнище &nbsp;хотів &nbsp;би &nbsp;я &nbsp;забрати<br>\n<br>\nВсі &nbsp;ланцюги &nbsp;твої, &nbsp;всі &nbsp;кайдан́и,<br>\nЩо &nbsp;ними &nbsp;ти &nbsp;закутий &nbsp;без &nbsp;вини.<br>\n<br>\nПрийди! &nbsp;Я &nbsp;хочу &nbsp;спопелити &nbsp;тричі<br>\nЖурбу, &nbsp;що &nbsp;стигне &nbsp;на &nbsp;твоїм &nbsp;обличчі,<br>\n<br>\nВсі &nbsp;забобони &nbsp;й &nbsp;расові &nbsp;табу,<br>\nАпартеїду &nbsp;світову &nbsp;ганьбу!<br>\n<br>\nПрийдіть &nbsp;усі, &nbsp;і &nbsp;в &nbsp;попіл &nbsp;я &nbsp;об́ерну &nbsp;<br>\nЗневаги &nbsp;й &nbsp;рабства &nbsp;зашкарублу &nbsp;скверну!<br>\n<br>\nГорить &nbsp;вогонь &nbsp;на &nbsp;чотирьох &nbsp;вітрах,<br>\nТут &nbsp;гине &nbsp;страх &nbsp;і &nbsp;копра &nbsp;йде &nbsp;на &nbsp;прах,<br>\n<br>\nТут &nbsp;спалюється &nbsp;лють &nbsp;змієголова,<br>\nЙде &nbsp;служба &nbsp;мого &nbsp;серця, &nbsp;а &nbsp;не &nbsp;слова!<br>\n<br>\n....................................................................................<br>\nПриснилося. &nbsp;Та &nbsp;ні &nbsp;- &nbsp;все &nbsp;так, &nbsp;як &nbsp;є.<br>\nВ &nbsp;колючім &nbsp;персні &nbsp;серце &nbsp;снить &nbsp;моє.<br>\n<br>\nІ &nbsp;снить, &nbsp;і &nbsp;ходить, &nbsp;і &nbsp;співає &nbsp;в &nbsp;ньому,<br>\nЯк &nbsp;дівчина &nbsp;в &nbsp;уборі &nbsp;весняному &nbsp;-<br>\n<br>\nВ &nbsp;квітучому &nbsp;вінку &nbsp;із &nbsp;диких &nbsp;руж;<br>\nВін &nbsp;гарний, &nbsp;тільки &nbsp;ти &nbsp;його &nbsp;не &nbsp;руш!<br>\n<br>\nБув &nbsp;рух &nbsp;необережний &nbsp;- &nbsp;і &nbsp;вкололо<br>\nТе, &nbsp;що &nbsp;давно &nbsp;сплелося &nbsp;надовколо<br>\n<br>\nДуші &nbsp;моєї, &nbsp;й &nbsp;наскрізь &nbsp;перейшло<br>\nМене &nbsp;тернини &nbsp;смертної &nbsp;жало.<br>\n<br>\nЛіта &nbsp;відходять, &nbsp;і &nbsp;життя &nbsp;втікає.<br>\nМій &nbsp;брат &nbsp;розстріляний &nbsp;мене &nbsp;чекає<br>\n<br>\nДесь &nbsp;там, &nbsp;біля &nbsp;калинових &nbsp;воріт,<br>\nКуди &nbsp;не &nbsp;доповзе &nbsp;колючий &nbsp;дріт.<br>\n<br>\nЯ &nbsp;- &nbsp;вогнище. &nbsp;Горить &nbsp;моя &nbsp;тривога.<br>\nЦе &nbsp;полум'я &nbsp;з &nbsp;Жовтневого &nbsp;пролога,<br>\n<br>\nВоно &nbsp;кайдани &nbsp;спалює &nbsp;й &nbsp;хрести,<br>\nТа &nbsp;я &nbsp;добра &nbsp;жадаю, &nbsp;а &nbsp;не &nbsp;мсти.<br>\n<br>\nІ &nbsp;сліду &nbsp;чорного &nbsp;я &nbsp;не &nbsp;покину<br>\nТут, &nbsp;де &nbsp;горів &nbsp;за &nbsp;брата &nbsp;й &nbsp;за &nbsp;Людину,<br>\n<br>\nЗалишу &nbsp;світло &nbsp;явора &nbsp;в &nbsp;яру,<br>\nА &nbsp;попіл &nbsp;я &nbsp;з &nbsp;собою &nbsp;заберу.<br><br><em>1979</em>\n\n\n<br><br>\n"
}