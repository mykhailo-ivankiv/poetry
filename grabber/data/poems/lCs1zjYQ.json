{
  "author": "t6WIgDrYu",
  "id": "lCs1zjYQ",
  "title": "І ПРИЙДЕ ЧАС ",
  "link": "metrs_poem.php?poem=8006",
  "html": "\n<h4></h4>\n\n<a href=\"/metrs.php?id=325&amp;type=tvorch\" class=\"redhr1\">Творчість</a> |\n<a href=\"/metrs.php?id=325&amp;type=biogr\" class=\"redhr1\">Біографія</a> |\n<a href=\"/metrs.php?id=325&amp;type=critiques\" class=\"redhr1\">Критика</a>\n\n<h4>І ПРИЙДЕ ЧАС </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ<br>\n<br>\nІ &nbsp;прийде &nbsp;час, &nbsp;коли &nbsp;твої &nbsp;учинки<br>\nОбернуться &nbsp;й &nbsp;повстануть &nbsp;проти &nbsp;тебе;<br>\nЯк &nbsp;вояки, &nbsp;зберуться &nbsp;навкруги<br>\nІ &nbsp;зброєю &nbsp;грозитимуть &nbsp;тобі,<br>\nНагому &nbsp;й &nbsp;безборонному.<br>\nА &nbsp;потім<br>\nПосходяться &nbsp;ще &nbsp;вчинки-фарисеї<br>\nІ &nbsp;відчитають &nbsp;лживі &nbsp;обіцянки,<br>\nІ &nbsp;вимагатимуть, &nbsp;щоб &nbsp;сповнив &nbsp;ти &nbsp;їх;<br>\nІ &nbsp;прийдуть &nbsp;ще &nbsp;повії &nbsp;по &nbsp;заплату.<br>\nТи &nbsp;всіх &nbsp;приймеш &nbsp;без &nbsp;слова. &nbsp;Тільки &nbsp;станеш<br>\nІ &nbsp;вислухаєш &nbsp;кпин, &nbsp;погроз &nbsp;і &nbsp;лайок,<br>\nІ &nbsp;сповнишся &nbsp;гіркотою &nbsp;страшною,<br>\nІ, &nbsp;очі &nbsp;звівши, &nbsp;скажеш: &nbsp;— &nbsp;Боже, &nbsp;де &nbsp;Ти, &nbsp;де &nbsp;Ти?<br>\nІ &nbsp;на &nbsp;той &nbsp;жаль &nbsp;бездонний &nbsp;Світло &nbsp;скаже: &nbsp;— &nbsp;Тут.<br>\nІ &nbsp;на &nbsp;той &nbsp;смуток &nbsp;Світло &nbsp;загориться,<br>\nІ &nbsp;юрби &nbsp;вчинків, &nbsp;з’єднані &nbsp;у &nbsp;Світлі,<br>\nЗакаменіють, &nbsp;збліднуть, &nbsp;відійдуть,<br>\nІ &nbsp;врешті &nbsp;будеш &nbsp;ти &nbsp;із &nbsp;Світлом &nbsp;сам &nbsp;на &nbsp;сам,<br>\nЧого &nbsp;був &nbsp;спрагнений &nbsp;ти &nbsp;все &nbsp;життя...<br>\nЛишень, &nbsp;відходячи, &nbsp;зупиняться &nbsp;два &nbsp;вчинки,<br>\nНайліпший &nbsp;і &nbsp;найгірший, &nbsp;озирнуться &nbsp;й &nbsp;скажуть:<br>\n— &nbsp;Так, &nbsp;це &nbsp;була &nbsp;людина,— &nbsp;й &nbsp;відійдуть, &nbsp;обнявшись.<br>\n<br>\n<br>\nІІ<br>\n<br>\nО, &nbsp;вийти &nbsp;б &nbsp;несподівано &nbsp;з &nbsp;неволі &nbsp;...<br>\nТілесности &nbsp;— &nbsp;на &nbsp;простір, &nbsp;виднокруг,<br>\nІ &nbsp;буть &nbsp;як &nbsp;вітер &nbsp;і &nbsp;як &nbsp;день &nbsp;у &nbsp;полі...<br>\nРадіймо, &nbsp;серце,— &nbsp;ось &nbsp;приходить &nbsp;Друг,<br>\nТой &nbsp;Друг, &nbsp;що &nbsp;лагідний, &nbsp;що &nbsp;— &nbsp;в &nbsp;брамі, &nbsp;на &nbsp;сторожі<br>\nДо &nbsp;світла &nbsp;іншого, &nbsp;де &nbsp;інші &nbsp;квіти, &nbsp;Божі.<br>\n<br>\n<br>\nIII<br>\n<br>\nПребудь &nbsp;в &nbsp;мені! &nbsp;Все &nbsp;ближче &nbsp;ночі &nbsp;тінь<br>\nІ &nbsp;тьма &nbsp;— &nbsp;густіша. &nbsp;Боже, &nbsp;вдалечінь<br>\nВідходять &nbsp;блага &nbsp;й &nbsp;сили &nbsp;помічні,—<br>\nБезпомічному &nbsp;поможи &nbsp;мені!<br>\n<br>\nНаш &nbsp;день &nbsp;малий, &nbsp;він &nbsp;швидко &nbsp;проплива.<br>\nІ &nbsp;втихне &nbsp;сміх, &nbsp;і &nbsp;слав &nbsp;минуть &nbsp;слова,—<br>\nНехай &nbsp;же &nbsp;змінні &nbsp;загасають &nbsp;дні,<br>\n<br>\nТи, &nbsp;що &nbsp;— &nbsp;незмінний, &nbsp;о &nbsp;пребудь &nbsp;в &nbsp;мені.<br>\nМолю &nbsp;Тебе! &nbsp;Не &nbsp;будь &nbsp;лишень &nbsp;на &nbsp;мить,<br>\nА, &nbsp;як &nbsp;до &nbsp;учнів, &nbsp;злинь, &nbsp;щоб &nbsp;говорить.<br>\nЯк &nbsp;лагода, &nbsp;як &nbsp;визвіл &nbsp;заясній,<br>\nНе &nbsp;проминай,— &nbsp;зостань &nbsp;в &nbsp;душі &nbsp;моїй!<br>\n<br>\nЗ’явись &nbsp;і &nbsp;сповнись &nbsp;мною! &nbsp;Борони<br>\nВід &nbsp;страху &nbsp;жить, &nbsp;від &nbsp;труду, &nbsp;що &nbsp;як &nbsp;сни,<br>\nХто &nbsp;ж, &nbsp;як &nbsp;не &nbsp;Ти, &nbsp;підпора &nbsp;й &nbsp;провідник,<br>\nЩо &nbsp;в &nbsp;сонце &nbsp;й &nbsp;бурю &nbsp;вестиме &nbsp;повік?<br>\n<br>\nСвій &nbsp;хрест &nbsp;подай, &nbsp;як &nbsp;звідси &nbsp;буду &nbsp;йти,<br>\nШлях &nbsp;освіти, &nbsp;верхівлі &nbsp;освіти,<br>\nДе &nbsp;рай &nbsp;цвіте, &nbsp;а &nbsp;не &nbsp;чуття &nbsp;земні.<br>\nЖиття &nbsp;чи &nbsp;смерть,— &nbsp;а &nbsp;Ти &nbsp;пребудь &nbsp;в &nbsp;мені.\n\n\n<br><br>\n"
}