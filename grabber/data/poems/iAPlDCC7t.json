{
  "author": "vKtquhYw",
  "id": "iAPlDCC7t",
  "title": "3. ПІСНЯ ПЕРВА",
  "link": "/metrs_poem.php?poem=9054",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>3. ПІСНЯ ПЕРВА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nАравія... &nbsp;Се &nbsp;тут &nbsp;єгипетські &nbsp;божища,<br>\nОнуфіси &nbsp;та &nbsp;Мневіси &nbsp;забулись;<br>\nСе &nbsp;тут, &nbsp;скитаючись &nbsp;без &nbsp;хатнього &nbsp;жилища,<br>\nЖиди &nbsp;до &nbsp;господа &nbsp;свого &nbsp;вернулись.<br>\nТут, &nbsp;на &nbsp;горі, &nbsp;гримів &nbsp;крізь &nbsp;тучі &nbsp;голос &nbsp;бога,<br>\nЄдиного &nbsp;предвічного &nbsp;владики;<br>\nТут &nbsp;полом'єм &nbsp;вночі &nbsp;значилася &nbsp;дорога;<br>\nТут &nbsp;сяєвом &nbsp;сіяв &nbsp;пророк &nbsp;великий,<br>\nІ &nbsp;покорявсь &nbsp;йому &nbsp;в &nbsp;пустині &nbsp;камінь &nbsp;дикий.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nВ &nbsp;землі, &nbsp;рекомій &nbsp;Уц, &nbsp;мудрець &nbsp;тут &nbsp;проявився,<br>\nЩо &nbsp;бога &nbsp;звав &nbsp;на &nbsp;суд &nbsp;за &nbsp;горе &nbsp;жизні<br>\nІ &nbsp;перед &nbsp;ним &nbsp;умом &nbsp;і &nbsp;серцем &nbsp;покорився,<br>\nЯк &nbsp;полились &nbsp;величні &nbsp;укоризни.<br>\nУпавши &nbsp;ниць, &nbsp;тремтів &nbsp;од &nbsp;слова, &nbsp;як &nbsp;од &nbsp;грому,<br>\nВсе &nbsp;твориво &nbsp;в &nbsp;душі &nbsp;одмалювалось,<br>\nІ &nbsp;богу &nbsp;вишньому, &nbsp;єдиному &nbsp;святому,<br>\nБезсмертна &nbsp;в &nbsp;серці &nbsp;піснь &nbsp;озвалась,<br>\nНародам &nbsp;і &nbsp;вікам &nbsp;насліддєм &nbsp;вічним &nbsp;сталась.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nАравіє! &nbsp;ти &nbsp;мов &nbsp;той &nbsp;ум &nbsp;фундаментальний,<br>\nНа &nbsp;камені &nbsp;твердому &nbsp;оснувалась.<br>\nТи &nbsp;маєш &nbsp;строгий &nbsp;вид, &nbsp;задумчиво-печальний,<br>\nІ &nbsp;каменистою &nbsp;в &nbsp;сусід &nbsp;назвалась.<br>\nЗа &nbsp;те &nbsp;ж &nbsp;тебе &nbsp;лихі &nbsp;сусіде &nbsp;оббігали,<br>\nНе &nbsp;товпились &nbsp;в &nbsp;суху &nbsp;твою &nbsp;пустиню.<br>\nТвої &nbsp;джигітарі &nbsp;тиранії &nbsp;не &nbsp;знали,<br>\nХранили &nbsp;волю &nbsp;й &nbsp;правду, &nbsp;як &nbsp;святиню,<br>\nТворили &nbsp;сильним &nbsp;суд, &nbsp;а &nbsp;вбогим &nbsp;милостиню.<br>\n<br>\n &nbsp; &nbsp; &nbsp; &nbsp; &nbsp;ІV<br>\nАравіє! &nbsp;ти, &nbsp;мов &nbsp;той &nbsp;бедуїн &nbsp;ревнивий,<br>\nКаміннєм &nbsp;та &nbsp;піском &nbsp;обгородилась,<br>\nСховалась &nbsp;од &nbsp;чужих &nbsp;у &nbsp;затишок &nbsp;щасливий,<br>\nНад &nbsp;морем, &nbsp;як &nbsp;над &nbsp;дзеркалом, &nbsp;схилилась.<br>\nТам &nbsp;раєм &nbsp;пишним &nbsp;ти, &nbsp;барвистим &nbsp;зеленіла,<br>\nПро &nbsp;твій &nbsp;оазис &nbsp;мореходи &nbsp;знали,<br>\nДо &nbsp;тебе &nbsp;паруси &nbsp;носили &nbsp;їх, &nbsp;мов &nbsp;крила;<br>\nЩасливою &nbsp;вони &nbsp;тебе &nbsp;прозвали<br>\nІ &nbsp;про &nbsp;тебе &nbsp;казки &nbsp;дивовижні &nbsp;казали.<br>\n<br>\n &nbsp; &nbsp; &nbsp; &nbsp; &nbsp;V<br>\nЗ &nbsp;тебе, &nbsp;Аравіє, &nbsp;з &nbsp;твого &nbsp;двойного &nbsp;лона,<br>\nЯк &nbsp;з &nbsp;древньої &nbsp;Юдеї &nbsp;й &nbsp;Самарії,<br>\nПовинен &nbsp;в &nbsp;мир &nbsp;прийти &nbsp;новий &nbsp;творець &nbsp;закона,<br>\nВозвишений, &nbsp;як &nbsp;оний &nbsp;Син &nbsp;Марії...<br>\nВже &nbsp;він &nbsp;прийшов, &nbsp;пророк, &nbsp;пустині &nbsp;просвітлитель,<br>\nІ &nbsp;шествує, &nbsp;не &nbsp;знаний &nbsp;ще &nbsp;нікому,<br>\nНі &nbsp;родичам &nbsp;близьким, &nbsp;од &nbsp;них &nbsp;далекий &nbsp;житель,<br>\nНі &nbsp;рідній &nbsp;неньці, &nbsp;ні &nbsp;собі &nbsp;самому,<br>\nСпасенних &nbsp;задумів &nbsp;поету &nbsp;мовчазному.<br>\n<br>\n &nbsp; &nbsp; &nbsp; &nbsp; &nbsp;VІ<br>\nНе &nbsp;кл́юча &nbsp;журавлів &nbsp;понад &nbsp;степом &nbsp;неслася,<br>\nНе &nbsp;з &nbsp;вирію &nbsp;летіли &nbsp;сірі &nbsp;гуси,<br>\nНе &nbsp;низка &nbsp;байдаків &nbsp;по &nbsp;морю &nbsp;простяглася:<br>\nТо &nbsp;степові &nbsp;човни &nbsp;плили &nbsp;по &nbsp;суші.<br>\nБезпарусні &nbsp;човни, &nbsp;безвесельні &nbsp;галери,<br>\nГуськом &nbsp;плили &nbsp;і &nbsp;пливучи &nbsp;хитались:<br>\nДвугорбі &nbsp;в'ючаки, &nbsp;цибаті &nbsp;дромадери<br>\nВ &nbsp;піску &nbsp;глибокому &nbsp;немов &nbsp;купались,<br>\nІ &nbsp;порохи &nbsp;стовпом &nbsp;за &nbsp;ними &nbsp;підіймались.<br>\n<br>\n &nbsp; &nbsp; &nbsp; &nbsp; &nbsp;VІІ<br>\nСе &nbsp;з &nbsp;Меки &nbsp;караван &nbsp;до &nbsp;Сірії &nbsp;прямує<br>\nІз &nbsp;здобиччю &nbsp;морських &nbsp;пучин &nbsp;глибоких,<br>\nЩоб &nbsp;накупить &nbsp;всього, &nbsp;що &nbsp;женщину &nbsp;чарує<br>\nІ &nbsp;нарядить &nbsp;арабок &nbsp;світлооких.<br>\nКоралі &nbsp;дорогі &nbsp;та &nbsp;жемчуги &nbsp;цейлонські,<br>\nЗ &nbsp;бальзамами, &nbsp;алоем, &nbsp;камфорою,<br>\nНав'ючать &nbsp;карван &nbsp;блаватусом &nbsp;сидонським,<br>\nКармазином, &nbsp;серпанками, &nbsp;тафтою<br>\nІ &nbsp;білою, &nbsp;як &nbsp;на &nbsp;Лівані &nbsp;сніг, &nbsp;габою.<br>\n<br>\n &nbsp; &nbsp; &nbsp; &nbsp; &nbsp;VІІІ<br>\nТа &nbsp;Магомет &nbsp;не &nbsp;мав &nbsp;у &nbsp;всьому &nbsp;каравані<br>\nНі &nbsp;зернятка. &nbsp;Се &nbsp;все &nbsp;було &nbsp;Хадизи,<br>\nБагатої &nbsp;вдови, &nbsp;між &nbsp;паніями &nbsp;пані,<br>\nЩо &nbsp;торг &nbsp;вела &nbsp;від &nbsp;Інда &nbsp;до &nbsp;Тавризи.<br>\nВін &nbsp;- &nbsp;хлопець &nbsp;молодий, &nbsp;її &nbsp;підпарубочий,<br>\nВдовиченко &nbsp;убогий, &nbsp;та &nbsp;вродливий,<br>\nПсував, &nbsp;не &nbsp;знаючи, &nbsp;солодкий &nbsp;сон &nbsp;дівочий...<br>\nВисокий &nbsp;був, &nbsp;рум'яний, &nbsp;чорнобровий;<br>\nМов &nbsp;та &nbsp;Полярниця, &nbsp;ясні &nbsp;блищали &nbsp;очі.<br>\n<br>\n &nbsp; &nbsp; &nbsp; &nbsp; &nbsp;ІХ<br>\nА &nbsp;голос &nbsp;- &nbsp;водопад, &nbsp;гучний, &nbsp;дзвінкий, &nbsp;гримучий,<br>\nВ &nbsp;саду &nbsp;з &nbsp;Хадизи, &nbsp;у &nbsp;раю &nbsp;земному,<br>\nЩо &nbsp;рине &nbsp;кришталем &nbsp;з &nbsp;нахиленої &nbsp;кручі<br>\nІ &nbsp;по &nbsp;піску &nbsp;шумує &nbsp;золотому.<br>\nНіхто &nbsp;в &nbsp;Аравії &nbsp;на &nbsp;дикій &nbsp;кобилиці,<br>\nЩо &nbsp;в &nbsp;табуні &nbsp;залигано &nbsp;арканом,<br>\nНа &nbsp;вихрі &nbsp;степовім, &nbsp;блискавконогій &nbsp;птиці,<br>\nНе &nbsp;мчавсь &nbsp;таким &nbsp;орланом-гурриканом:<br>\nТак &nbsp;тільки &nbsp;смерті &nbsp;дух &nbsp;летить &nbsp;над &nbsp;океаном.<br>\n<br>\n &nbsp; &nbsp; &nbsp; &nbsp; &nbsp;Х<br>\nНіхто &nbsp;стріли &nbsp;в &nbsp;орла &nbsp;так &nbsp;не &nbsp;пускав &nbsp;високо,<br>\nНе &nbsp;здобував &nbsp;його &nbsp;з-за &nbsp;хмар &nbsp;летучих;<br>\nНіхто &nbsp;не &nbsp;поринав &nbsp;у &nbsp;море &nbsp;так &nbsp;глибоко<br>\nІ &nbsp;в &nbsp;герці &nbsp;не &nbsp;являвсь, &nbsp;так &nbsp;гордо &nbsp;звучи.<br>\nВ &nbsp;розмові &nbsp;ж &nbsp;і &nbsp;діди &nbsp;його &nbsp;остерігались,<br>\nЩоб &nbsp;не &nbsp;довів &nbsp;до &nbsp;сорома &nbsp;стареньких,<br>\nА &nbsp;друзі &nbsp;розумом &nbsp;живим &nbsp;його &nbsp;пишались,<br>\nНа &nbsp;нього &nbsp;надились &nbsp;дівчачі &nbsp;неньки,<br>\nІ &nbsp;бігали &nbsp;за &nbsp;ним &nbsp;хлоп'ята &nbsp;молоденькі.<br>\n<br>\n &nbsp; &nbsp; &nbsp; &nbsp; &nbsp;ХІ<br>\nХлоп'ят &nbsp;любив, &nbsp;з &nbsp;дітьми, &nbsp;мов &nbsp;сам &nbsp;дитина, &nbsp;грався.<br>\nВони &nbsp;йому &nbsp;здавалися &nbsp;пташками;<br>\nЇх &nbsp;реготом &nbsp;та &nbsp;скоками &nbsp;втішався<br>\nІ &nbsp;веселивсь &nbsp;забутими &nbsp;піснями.<br>\nА &nbsp;послі &nbsp;пустотні &nbsp;впадав &nbsp;у &nbsp;сум &nbsp;глибокий,<br>\nПід &nbsp;пальмами &nbsp;ховався &nbsp;мовчазливий,<br>\nСкитавсь &nbsp;по &nbsp;кам'яній &nbsp;пустині &nbsp;одинокий<br>\nМов &nbsp;заходень, &nbsp;стратенець &nbsp;нещасливий,<br>\nСеред &nbsp;чужих &nbsp;людей &nbsp;безлюдок &nbsp;боязливий.<br>\n<br>\n &nbsp; &nbsp; &nbsp; &nbsp; &nbsp;ХІІ<br>\nТо &nbsp;не &nbsp;журба, &nbsp;що &nbsp;він &nbsp;малий &nbsp;і &nbsp;вбогий<br>\nПоміж &nbsp;великими &nbsp;богатирями;<br>\nЩо &nbsp;цілини &nbsp;йому &nbsp;не &nbsp;орють &nbsp;круторогі,<br>\nНе &nbsp;ходять &nbsp;коні &nbsp;в &nbsp;нього &nbsp;табунами;<br>\nЩо &nbsp;чабани &nbsp;отар &nbsp;у &nbsp;нього &nbsp;не &nbsp;пильнують;<br>\nЩо &nbsp;не &nbsp;його &nbsp;верблюди &nbsp;караваном<br>\nОд &nbsp;моря &nbsp;Красного &nbsp;до &nbsp;Чорного &nbsp;прямують;<br>\nЩо &nbsp;не &nbsp;зовуть &nbsp;його &nbsp;великим &nbsp;паном,<br>\nНі &nbsp;шейхом-дідичем, &nbsp;ні &nbsp;князем, &nbsp;ні &nbsp;гетьманом.<br>\n<br>\n &nbsp; &nbsp; &nbsp; &nbsp; &nbsp;ХІІІ<br>\nЖурився &nbsp;він, &nbsp;чого &nbsp;його &nbsp;народ &nbsp;кумирам,<br>\nМов &nbsp;господу &nbsp;живому, &nbsp;поклонявся!<br>\nЧому &nbsp;славетникам, &nbsp;тим &nbsp;шейхам, &nbsp;тим &nbsp;емірам,<br>\nТак &nbsp;як &nbsp;йому, &nbsp;бог &nbsp;жизні &nbsp;не &nbsp;являвся!<br>\nПро &nbsp;бога &nbsp;жизні &nbsp;він, &nbsp;ще &nbsp;хлопчиком &nbsp;маленьким,<br>\nЧував &nbsp;у &nbsp;Бозрасі, &nbsp;фортеці &nbsp;грецькій,<br>\nЯк &nbsp;в &nbsp;Сірію &nbsp;ходив &nbsp;із &nbsp;дідусем &nbsp;стареньким<br>\nТа &nbsp;гостював &nbsp;в &nbsp;обителі &nbsp;чернецькій,<br>\nІ &nbsp;снивсь &nbsp;йому &nbsp;той &nbsp;бог &nbsp;в &nbsp;землі &nbsp;його &nbsp;отецькій.<br>\n<br>\n &nbsp; &nbsp; &nbsp; &nbsp; &nbsp;ХІV<br>\nТам, &nbsp;в &nbsp;Мецці-городі, &nbsp;над &nbsp;водянистим &nbsp;лугом,<br>\nВ &nbsp;найстаршому &nbsp;зо &nbsp;всіх &nbsp;старих &nbsp;святилищ,<br>\nСтояло &nbsp;годовим, &nbsp;чи &nbsp;повсякденним, &nbsp;кругом<br>\nТри &nbsp;сотні &nbsp;шістдесят &nbsp;гидких &nbsp;страшилищ;<br>\nА &nbsp;серед &nbsp;них &nbsp;лежав, &nbsp;замість &nbsp;живого &nbsp;бога,<br>\nБездушний &nbsp;камінь, &nbsp;що &nbsp;упав &nbsp;із &nbsp;хмари<br>\nІ &nbsp;назначив &nbsp;щодня &nbsp;чудовища &nbsp;святого,<br>\nЩоб &nbsp;честь &nbsp;йому &nbsp;і &nbsp;шану &nbsp;воздавали,<br>\nТворили &nbsp;молитви, &nbsp;акафісти &nbsp;співали.<br>\n<br>\n &nbsp; &nbsp; &nbsp; &nbsp; &nbsp;ХV<br>\nГордуючи &nbsp;дурним, &nbsp;паскудним &nbsp;суєвірством,<br>\nЗаводив &nbsp;Магомет &nbsp;про &nbsp;нього &nbsp;мову,<br>\nТа, &nbsp;за &nbsp;рахованим &nbsp;попівським &nbsp;лицемірством,<br>\nПереп'ято &nbsp;дорогу &nbsp;його &nbsp;слову,<br>\nІ &nbsp;названо &nbsp;його &nbsp;недовірком &nbsp;проклятим,<br>\nЩо &nbsp;по &nbsp;дідах &nbsp;насліддя &nbsp;не &nbsp;шанує,<br>\nЩо, &nbsp;догоджаючи &nbsp;вольнодумцям &nbsp;завзятим,<br>\nПерекази &nbsp;спасенницькі &nbsp;руйнує<br>\nІ &nbsp;розумом &nbsp;мирським &nbsp;гріховно &nbsp;коверзує.<br>\n<br>\n &nbsp; &nbsp; &nbsp; &nbsp; &nbsp;ХVІ<br>\n\"Во &nbsp;ім'я &nbsp;бога, &nbsp;ви, &nbsp;що &nbsp;звище &nbsp;просвітлились,<br>\nВи, &nbsp;що &nbsp;з &nbsp;небес &nbsp;премудрість &nbsp;осягнули,<br>\nЩо &nbsp;для &nbsp;громадського &nbsp;спасення &nbsp;народились<br>\nІ &nbsp;ввесь &nbsp;народ &nbsp;у &nbsp;темряву &nbsp;втягнули! &nbsp;-<br>\nПромовив &nbsp;Магомет &nbsp;жерцям &nbsp;серед &nbsp;Кааби. &nbsp;-<br>\nВозьміть &nbsp;меча &nbsp;дамаського &nbsp;ясного,<br>\nЩо &nbsp;на &nbsp;його &nbsp;клинок &nbsp;не &nbsp;впало &nbsp;око &nbsp;баби,<br>\nІ &nbsp;виберіть &nbsp;бойця &nbsp;найголінного,<br>\nКотрого &nbsp;чествують &nbsp;по &nbsp;всій &nbsp;землі &nbsp;араби.<br>\n<br>\n &nbsp; &nbsp; &nbsp; &nbsp; &nbsp;ХVІІ<br>\nЯ, &nbsp;сирота &nbsp;малий, &nbsp;убогий &nbsp;і &nbsp;незнаний,<br>\nЩо &nbsp;в &nbsp;бозі &nbsp;вся &nbsp;моя &nbsp;надія &nbsp;й &nbsp;сила,<br>\nПіду &nbsp;з &nbsp;шаблюкою &nbsp;на &nbsp;первого &nbsp;між &nbsp;вами<br>\nІ &nbsp;Асмодею &nbsp;обрубаю &nbsp;крила.<br>\nКоли &nbsp;сі &nbsp;кам'яні &nbsp;боги &nbsp;очима &nbsp;бачать,<br>\nКоли &nbsp;сі &nbsp;глушани &nbsp;ушима &nbsp;чують,<br>\nНехай &nbsp;вони &nbsp;тому &nbsp;кінець &nbsp;із &nbsp;нас &nbsp;призначать,<br>\nКого &nbsp;жерці &nbsp;безбожним &nbsp;іменують,<br>\nНедовірком &nbsp;зовуть, &nbsp;кощунником &nbsp;плямують\".<br>\n<br>\n &nbsp; &nbsp; &nbsp; &nbsp; &nbsp;ХVІІІ<br>\nТогді &nbsp;зчинився &nbsp;гук &nbsp;в &nbsp;святилищі &nbsp;страшенний,<br>\nВсі &nbsp;кулаки &nbsp;угору &nbsp;підіймали.<br>\nЗаверещав &nbsp;народ, &nbsp;завив, &nbsp;мов &nbsp;пес &nbsp;скажений.<br>\nЖерці &nbsp;одежу &nbsp;на &nbsp;собі &nbsp;подрали.<br>\nСто &nbsp;рук &nbsp;жорстких, &nbsp;міцних &nbsp;вхопило &nbsp;Магомета<br>\nІ &nbsp;волокло &nbsp;із &nbsp;капища &nbsp;на &nbsp;страту.<br>\nКипіла &nbsp;клекотом &nbsp;попівська &nbsp;ворожнета,<br>\nБез &nbsp;суду &nbsp;віддавала &nbsp;в &nbsp;руки &nbsp;кату<br>\nІ &nbsp;обіцялась &nbsp;дать &nbsp;з &nbsp;Кааби &nbsp;щедру &nbsp;плату.<br>\n<br>\n &nbsp; &nbsp; &nbsp; &nbsp; &nbsp; &nbsp;ХІХ<br>\nПід &nbsp;сей &nbsp;безумний &nbsp;час &nbsp;Хадиза &nbsp;з &nbsp;улемами<br>\nНесла &nbsp;в &nbsp;святилище &nbsp;дари &nbsp;великі,<br>\nЩоб &nbsp;караван &nbsp;жерці &nbsp;своїми &nbsp;молитвами<br>\nПеревели &nbsp;через &nbsp;пустині &nbsp;дикі.<br>\nПобачивши &nbsp;свого &nbsp;коханця &nbsp;молодого<br>\nВ &nbsp;руках &nbsp;у &nbsp;душманів &nbsp;лихих, &nbsp;запеклих,<br>\nМов &nbsp;у &nbsp;стальних &nbsp;кліщах &nbsp;і &nbsp;ледві &nbsp;вже &nbsp;живого,<br>\nОзвалась &nbsp;у &nbsp;словах &nbsp;ніжних &nbsp;да &nbsp;теплих<br>\nЧерез &nbsp;приятелів &nbsp;і &nbsp;слуг &nbsp;своїх &nbsp;дотепних.<br>\n<br>\n &nbsp; &nbsp; &nbsp; &nbsp; &nbsp;ХХ<br>\nЯк &nbsp;віск &nbsp;од &nbsp;сонечка, &nbsp;так &nbsp;зм'якнули &nbsp;від &nbsp;злота<br>\nЛихі &nbsp;жерці. &nbsp;Пригасла &nbsp;ворожнета,<br>\nІ &nbsp;навіженная, &nbsp;розлючена &nbsp;темнота<br>\nПокинула &nbsp;душити &nbsp;Магомета.<br>\nІ, &nbsp;вирвавши &nbsp;із &nbsp;рук &nbsp;попихачів &nbsp;жерецьких,<br>\nХадиза &nbsp;в &nbsp;караван &nbsp;його &nbsp;послала,<br>\nУ &nbsp;Сірію, &nbsp;до &nbsp;городів &nbsp;торгових &nbsp;грецьких,<br>\nІти &nbsp;через &nbsp;сухі &nbsp;степи &nbsp;казала<br>\nІ &nbsp;так &nbsp;слугу &nbsp;свого &nbsp;від &nbsp;смерті &nbsp;рятувала.<br>\n<br>\n &nbsp; &nbsp; &nbsp; &nbsp; &nbsp; &nbsp;ХХІ<br>\nСінаю, &nbsp;горо &nbsp;славна &nbsp;і &nbsp;свята &nbsp;вовіки!<br>\nЧи &nbsp;чуєш, &nbsp;хто &nbsp;се &nbsp;в &nbsp;образі &nbsp;смиреннім<br>\nНаближивсь &nbsp;до &nbsp;тебе? &nbsp;Се &nbsp;знов &nbsp;пророк &nbsp;великий,<br>\nКрушитель &nbsp;ідольства &nbsp;в &nbsp;вертепі &nbsp;темнім,<br>\nВ &nbsp;вертепи, &nbsp;де &nbsp;попи &nbsp;прославились &nbsp;розбоєм<br>\nІ &nbsp;\"чорну &nbsp;дань\" &nbsp;на &nbsp;всіх &nbsp;нас &nbsp;наложили,<br>\nІ &nbsp;повеліли &nbsp;нам, &nbsp;щоб &nbsp;ми &nbsp;кривавим &nbsp;боєм<br>\nІ &nbsp;ядом &nbsp;підступу &nbsp;людей &nbsp;душили,<br>\nА &nbsp;їм, &nbsp;із &nbsp;віку &nbsp;в &nbsp;вік, &nbsp;сліпуючи, &nbsp;служили.<br>\n<br>\n &nbsp; &nbsp; &nbsp; &nbsp; &nbsp;ХХІІ<br>\nЗагледівши &nbsp;твою &nbsp;священную &nbsp;вершину,<br>\nЗ &nbsp;верблюда &nbsp;зсів &nbsp;слуга &nbsp;Хадизи &nbsp;дивний,<br>\nРозкинув &nbsp;подрану &nbsp;в &nbsp;Каабі &nbsp;жупанину<br>\nІ &nbsp;сотворив &nbsp;намаз, &nbsp;обряд &nbsp;старинний.<br>\nКрижем &nbsp;простершися, &nbsp;облобизав &nbsp;ту &nbsp;землю,<br>\nЩо &nbsp;вождь &nbsp;ізраїльський &nbsp;топтав &nbsp;ногами,<br>\nЯк &nbsp;пищу &nbsp;в &nbsp;небесі &nbsp;випрошував &nbsp;даремно,<br>\nІ &nbsp;воду &nbsp;з &nbsp;каменя &nbsp;точив &nbsp;річками,<br>\nІ &nbsp;наповав &nbsp;народ &nbsp;з &nbsp;верблюдами &nbsp;й &nbsp;биками.<br>\n<br>\n &nbsp; &nbsp; &nbsp; &nbsp; &nbsp;ХХІІІ<br>\nБув &nbsp;ранок, &nbsp;і &nbsp;земля &nbsp;ще &nbsp;тільки &nbsp;нагрівалась<br>\nПід &nbsp;подихом &nbsp;ночної &nbsp;прохолоди.<br>\nКрізь &nbsp;прорізний &nbsp;туман &nbsp;гора &nbsp;Сінай &nbsp;здавалась<br>\nКовчегом &nbsp;золотим, &nbsp;вінцем &nbsp;природи &nbsp;-<br>\nКовчегом &nbsp;тим &nbsp;святим, &nbsp;що &nbsp;двоє &nbsp;херувимів<br>\nТаїнственними &nbsp;крильми &nbsp;осіняли<br>\nІ &nbsp;безтілесного &nbsp;владику &nbsp;серафимів<br>\nУ &nbsp;сяєві &nbsp;своїм &nbsp;ізображали<br>\nПеред &nbsp;тілесними &nbsp;Ізраїля &nbsp;очами.<br>\n<br>\n &nbsp; &nbsp; &nbsp; &nbsp; &nbsp;ХХІV<br>\n\"Якою &nbsp;був &nbsp;єси &nbsp;ти &nbsp;силою &nbsp;натхненний, &nbsp;<br>\nПророче &nbsp;божий, &nbsp;духу &nbsp;яснозрячий? &nbsp;-<br>\nПромовив &nbsp;Магомет &nbsp;в &nbsp;душі &nbsp;своїй &nbsp;смиренній,<br>\nВ &nbsp;душі &nbsp;на &nbsp;правду &nbsp;і &nbsp;любов &nbsp;гарячій. &nbsp;-<br>\nЧого &nbsp;жезлу &nbsp;твойму &nbsp;і &nbsp;камінь &nbsp;покорявся,<br>\nІ &nbsp;небо &nbsp;слухало &nbsp;твого &nbsp;глаголу?<br>\nЯк &nbsp;ти &nbsp;над &nbsp;всі &nbsp;гріхи &nbsp;Ізраїля &nbsp;піднявся?<br>\nЯк &nbsp;серед &nbsp;блискавиць &nbsp;зійшов &nbsp;на &nbsp;гору<br>\nІ &nbsp;удостоївся &nbsp;із &nbsp;Вічним &nbsp;розговору?\"<br>\n<br>\n &nbsp; &nbsp; &nbsp; &nbsp; &nbsp;ХХV<br>\nСтояли &nbsp;всі &nbsp;кругом &nbsp;і &nbsp;дивом &nbsp;дивувались<br>\nТому &nbsp;намазові &nbsp;серед &nbsp;дороги,<br>\nПоклонам &nbsp;тим &nbsp;земним, &nbsp;що &nbsp;з &nbsp;ними &nbsp;виривались<br>\nСлова &nbsp;якісь &nbsp;душевної &nbsp;тривоги...<br>\n\"Ось &nbsp;слухай, &nbsp;Магомет, &nbsp;- &nbsp;сказав &nbsp;отаман &nbsp;сивий, &nbsp;-<br>\nМи &nbsp;бачимо, &nbsp;що &nbsp;ти &nbsp;через &nbsp;ту &nbsp;сварку<br>\nЗ &nbsp;жерцями &nbsp;в &nbsp;капищі &nbsp;зробивсь &nbsp;мов &nbsp;юродивий,<br>\nА &nbsp;був &nbsp;ти &nbsp;хлопець &nbsp;дуже &nbsp;добрий &nbsp;змалку,<br>\nІ &nbsp;бачити &nbsp;тебе &nbsp;таким &nbsp;химерним &nbsp;жалко.<br>\n<br>\n &nbsp; &nbsp; &nbsp; &nbsp; &nbsp;ХХVІ<br>\nТа &nbsp;ще &nbsp;ж &nbsp;Задиза &nbsp;нам, &nbsp;кохана &nbsp;наша &nbsp;пані,<br>\nНаказ &nbsp;дала &nbsp;- &nbsp;тебе, &nbsp;як &nbsp;око &nbsp;в &nbsp;лобі,<br>\nВ &nbsp;дорозі &nbsp;берегти. &nbsp;Святе &nbsp;її &nbsp;бажаннє:<br>\nБо &nbsp;так &nbsp;тебе &nbsp;терзали &nbsp;там &nbsp;жостоко, &nbsp;-<br>\nОтсі &nbsp;слова &nbsp;мені &nbsp;вложила &nbsp;в &nbsp;ухо, &nbsp;-<br>\nЩо, &nbsp;дивлячись &nbsp;на &nbsp;тебе, &nbsp;вся &nbsp;тремтіла,<br>\nКоли &nbsp;б &nbsp;не &nbsp;визівнув &nbsp;єси &nbsp;між &nbsp;злюк &nbsp;і &nbsp;духа...<br>\nІ &nbsp;відойти &nbsp;додому &nbsp;не &nbsp;хотіла,<br>\nА &nbsp;все &nbsp;тобі &nbsp;услід, &nbsp;мов &nbsp;синові, &nbsp;гледіла.<br>\n<br>\n &nbsp; &nbsp; &nbsp; &nbsp; &nbsp;ХХVІІ<br>\nЩо &nbsp;вельми &nbsp;молода, &nbsp;сестра &nbsp;тобі &nbsp;літами,<br>\nТа &nbsp;не &nbsp;було &nbsp;дітей &nbsp;в &nbsp;її &nbsp;старого,<br>\nТа &nbsp;й &nbsp;ми, &nbsp;отамани, &nbsp;їй &nbsp;здаємось &nbsp;синами.<br>\nПожалься, &nbsp;боже, &nbsp;віку &nbsp;молодого!<br>\nКазав &nbsp;мені &nbsp;факір, &nbsp;що &nbsp;хоче &nbsp;йти &nbsp;в &nbsp;черниці<br>\nІ &nbsp;все &nbsp;добро &nbsp;на &nbsp;монастир &nbsp;оддати.<br>\nТакої &nbsp;другої &nbsp;й &nbsp;не &nbsp;знаю &nbsp;молодиці,<br>\nВона &nbsp;не &nbsp;пані &nbsp;нам, &nbsp;а &nbsp;рідна &nbsp;мати:<br>\nТо &nbsp;мусимо &nbsp;їй &nbsp;всяк &nbsp;служити &nbsp;і &nbsp;вгоджати.<br>\n<br>\n &nbsp; &nbsp; &nbsp; &nbsp; &nbsp;ХХVІІІ<br>\nВстань, &nbsp;Магомете: &nbsp;ось &nbsp;колодізь &nbsp;при &nbsp;дорозі,<br>\nЩо &nbsp;людям &nbsp;не &nbsp;дає &nbsp;від &nbsp;згаги &nbsp;вмерти.<br>\nХтось &nbsp;викопав &nbsp;у &nbsp;помислах &nbsp;о &nbsp;бозі:<br>\nНадписано: &nbsp;\"Благотвори &nbsp;й &nbsp;по &nbsp;смерті\".<br>\nТут &nbsp;буде &nbsp;нам &nbsp;гаразд &nbsp;верблюди &nbsp;попасати.<br>\nПоснідаймо: &nbsp;бо &nbsp;ти &nbsp;вже &nbsp;цілі &nbsp;сутки<br>\nНе &nbsp;їв, &nbsp;не &nbsp;пив &nbsp;води, &nbsp;мов &nbsp;хочеш &nbsp;помирати.<br>\nТебе &nbsp;гнітуть &nbsp;якісь &nbsp;таємні &nbsp;думки...<br>\nМолись, &nbsp;то &nbsp;й &nbsp;закіншич &nbsp;із &nbsp;совістю &nbsp;рахунки\".<br>\n<br>\n &nbsp; &nbsp; &nbsp; &nbsp; &nbsp;ХХІХ<br>\n\"Рахунки &nbsp;з &nbsp;совістю!.. &nbsp;Ось &nbsp;подивись &nbsp;на &nbsp;зорю,<br>\nЯк &nbsp;перлами &nbsp;лілію &nbsp;обсипає,<br>\nАбо &nbsp;на &nbsp;лебеді, &nbsp;як &nbsp;плещуться &nbsp;на &nbsp;морю:<br>\nТак &nbsp;дух &nbsp;мій &nbsp;перед &nbsp;господом &nbsp;сіяє\".<br>\nІ &nbsp;Магомет &nbsp;устав, &nbsp;і &nbsp;виріс &nbsp;перед &nbsp;ними.<br>\nТовариші &nbsp;його &nbsp;не &nbsp;впізнавали...<br>\nЯкимсь &nbsp;дивними, &nbsp;усім &nbsp;немов &nbsp;чужими,<br>\nЙого &nbsp;і &nbsp;постать, &nbsp;і &nbsp;обличчя &nbsp;стали.<br>\nВсі &nbsp;оступилися, &nbsp;ззирались &nbsp;і &nbsp;мовчали.<br>\n<br>\n &nbsp; &nbsp; &nbsp; &nbsp; &nbsp;ХХХ<br>\n\"Господь &nbsp;мене &nbsp;кріпить &nbsp;не &nbsp;хлібом, &nbsp;іншим &nbsp;брашном,<br>\nА &nbsp;напоїв &nbsp;водою &nbsp;благодаті:<br>\nТрапезуватиму &nbsp;під &nbsp;небесами &nbsp;смачно<br>\nНа &nbsp;тій &nbsp;горі, &nbsp;мов &nbsp;у &nbsp;царській &nbsp;палаті\".<br>\nІ &nbsp;пішки &nbsp;він &nbsp;пішов &nbsp;степом &nbsp;од &nbsp;каравана &nbsp;-<br>\nНіхто &nbsp;не &nbsp;смів &nbsp;його &nbsp;впинять &nbsp;словами, &nbsp;-<br>\nІ &nbsp;в &nbsp;мареві &nbsp;світивсь, &nbsp;мов &nbsp;серед &nbsp;океана<br>\nСіяє &nbsp;молодик &nbsp;над &nbsp;облаками.<br>\nДивились &nbsp;йому &nbsp;вслід, &nbsp;розводючи &nbsp;руками.<br>\n<br>\n &nbsp; &nbsp; &nbsp; &nbsp; &nbsp; &nbsp;ХХХІ<br>\n\"Хлоп'ята! &nbsp;- &nbsp;обізвавсь &nbsp;ага, &nbsp;отаман &nbsp;сивий. &nbsp;-<br>\nВозьміть &nbsp;ви &nbsp;по &nbsp;шматку &nbsp;повидла &nbsp;з &nbsp;медом,<br>\nСідайте &nbsp;на &nbsp;свої &nbsp;бахмати &nbsp;довгогриві<br>\nІ &nbsp;їдьте &nbsp;назирцем &nbsp;за &nbsp;Магометом.<br>\nЛуки &nbsp;і &nbsp;ратища &nbsp;заздалегідь &nbsp;готуйте:<br>\nБо &nbsp;в &nbsp;тій &nbsp;горі &nbsp;напевно &nbsp;бо &nbsp;байраках.<br>\nМов &nbsp;на &nbsp;розбійника, &nbsp;на &nbsp;звіра &nbsp;там &nbsp;чатуйте...<br>\nНе &nbsp;знає &nbsp;Магомет &nbsp;ізроду &nbsp;старха:<br>\nТо &nbsp;ви &nbsp;гледіть, &nbsp;щоб &nbsp;як &nbsp;не &nbsp;згинув &nbsp;бідолаха\".<br>\n<br>\n &nbsp; &nbsp; &nbsp; &nbsp; &nbsp;ХХХІІ<br>\nРозлігся &nbsp;караван &nbsp;при &nbsp;степовій &nbsp;дорозі,<br>\nНавколішки &nbsp;попадали &nbsp;верблюди.<br>\nМов &nbsp;у &nbsp;чумацькому &nbsp;укладистому &nbsp;возі,<br>\nХарчей &nbsp;у &nbsp;в'юках &nbsp;повно &nbsp;і &nbsp;посуди.<br>\n\"Нехай &nbsp;в &nbsp;Едемі &nbsp;той &nbsp;мов &nbsp;пальма &nbsp;процвітає,<br>\nХто &nbsp;викопав &nbsp;колодізь &nbsp;сей &nbsp;спасенний!\" &nbsp;-<br>\nРече &nbsp;старий &nbsp;ага &nbsp;і &nbsp;брашно &nbsp;розділяє:<br>\nФініки, &nbsp;смовкви, &nbsp;в &nbsp;маслі &nbsp;сир &nbsp;пряжений,<br>\nПовидло &nbsp;медове &nbsp;і &nbsp;кофій &nbsp;лікарственний.<br>\n<br>\n &nbsp; &nbsp; &nbsp; &nbsp; &nbsp;ХХХІІІ<br>\nКоли &nbsp;ж &nbsp;курить-летить &nbsp;до &nbsp;них &nbsp;щось &nbsp;по &nbsp;пустині,<br>\nМов &nbsp;стровус &nbsp;той &nbsp;цибатий, &nbsp;довгоногий.<br>\n\"Се &nbsp;з &nbsp;Мекки &nbsp;шлють &nbsp;до &nbsp;нас &nbsp;якісь &nbsp;нові &nbsp;новини.<br>\nКоли &nbsp;б &nbsp;не &nbsp;надали &nbsp;печалі &nbsp;да &nbsp;тривоги!\"<br>\nПрибіг &nbsp;їздець, &nbsp;як &nbsp;жар. &nbsp;Коняка &nbsp;важко &nbsp;дише;<br>\nВвесь &nbsp;піною, &nbsp;мов &nbsp;корабель, &nbsp;окрився;<br>\nБоками, &nbsp;мов &nbsp;той &nbsp;міх &nbsp;у &nbsp;коваля, &nbsp;колише:<br>\nВ &nbsp;пісок &nbsp;ногами &nbsp;по &nbsp;борідки &nbsp;врився<br>\nЗнеможений &nbsp;їздець &nbsp;на &nbsp;гриву &nbsp;похилився.<br>\n<br>\n &nbsp; &nbsp; &nbsp; &nbsp; &nbsp; &nbsp;ХХХІV<br>\nСе &nbsp;від &nbsp;Хадизи &nbsp;лист, &nbsp;довженний, &nbsp;крючковатий...<br>\nПо &nbsp;чорному &nbsp;червоним &nbsp;пописала.<br>\nНе &nbsp;кожен &nbsp;би &nbsp;й &nbsp;факір &nbsp;зумів &nbsp;його &nbsp;читати.<br>\nВ &nbsp;тому &nbsp;листі &nbsp;так &nbsp;до &nbsp;аги &nbsp;казала:<br>\n\"Благополучен &nbsp;будь &nbsp;в &nbsp;пищі &nbsp;і &nbsp;в &nbsp;напої,<br>\nОтамане &nbsp;аго, &nbsp;вовік &nbsp;щасливий,<br>\nІ &nbsp;догоди &nbsp;мені &nbsp;в &nbsp;моїй &nbsp;вельможній &nbsp;волі,<br>\nХадизі, &nbsp;госпожі &nbsp;твоїй &nbsp;правдивій.<br>\nБувайте &nbsp;й &nbsp;юнаки &nbsp;із &nbsp;ним &nbsp;щасливі &nbsp;й &nbsp;живі!\"<br>\n<br>\n &nbsp; &nbsp; &nbsp; &nbsp; &nbsp;ХХХV<br>\nДо &nbsp;серця &nbsp;руку &nbsp;всі, &nbsp;як &nbsp;личить, &nbsp;прикладали,<br>\nХилили &nbsp;голову &nbsp;к &nbsp;землі &nbsp;смиренно;<br>\nЯк &nbsp; &nbsp;бодяки &nbsp;верблюд, &nbsp;слова &nbsp;з &nbsp;письма &nbsp;ковтали,<br>\nВід &nbsp;повісті &nbsp;ж &nbsp;в &nbsp;оч́у &nbsp;робилось &nbsp;темно.<br>\n\"На &nbsp;морі &nbsp;синьому &nbsp;вві &nbsp;сні &nbsp;я &nbsp;опинилась.<br>\nРевли, &nbsp;мов &nbsp;бугаї, &nbsp;страшенні &nbsp;хвилі,<br>\nОдним-одна &nbsp;звізда &nbsp;на &nbsp;небесах &nbsp;світилась.<br>\nВітри &nbsp;вовками &nbsp;скиглили &nbsp;та &nbsp;вили,<br>\nІ &nbsp;з &nbsp;Магометом &nbsp;ми, &nbsp;мов &nbsp;два &nbsp;листки, &nbsp;тремтіли.<br>\n<br>\n &nbsp; &nbsp; &nbsp; &nbsp; &nbsp; &nbsp;ХХХVІ<br>\nНехай &nbsp;мене &nbsp;простять: &nbsp;бо &nbsp;він &nbsp;не &nbsp;знає &nbsp;страху.<br>\nТак &nbsp;снилось. &nbsp;Аж &nbsp;дивлюсь: &nbsp;його &nbsp;не &nbsp;стало...<br>\nЙого, &nbsp;нещасного, &nbsp;блідого &nbsp;бідолаху,<br>\nМорське &nbsp;чудовище &nbsp;вхопило &nbsp;й &nbsp;розтерзало.<br>\nЯ &nbsp;гірко &nbsp;плакала &nbsp;і &nbsp;слізьми &nbsp;доповняла<br>\nРевуче &nbsp;море, &nbsp;глибиню &nbsp;бездонну,<br>\nУ &nbsp;груди &nbsp;билась, &nbsp;на &nbsp;собі &nbsp;одежу &nbsp;рвала...<br>\nРозбуджено &nbsp;мене &nbsp;плачущу-сонну,<br>\nІ &nbsp;я &nbsp;тогді &nbsp;свою &nbsp;судьбу &nbsp;благословляла.<br>\n<br>\n &nbsp; &nbsp; &nbsp; &nbsp; &nbsp;ХХХVІІ<br>\nІ &nbsp;знов &nbsp;заснула &nbsp;я; &nbsp;знов &nbsp;сон &nbsp;мені &nbsp;приснився:<br>\nСиділи &nbsp;ми &nbsp;удвох &nbsp;із &nbsp;ним &nbsp;над &nbsp;морем;<br>\nУ &nbsp;море-зеркало &nbsp;небесний &nbsp;склеп &nbsp;дивився,<br>\nІ &nbsp;дух, &nbsp;утомлений &nbsp;недавнім &nbsp;горем,<br>\nВідпочивав. &nbsp;Аж &nbsp;ось &nbsp;вона &nbsp;заколихалась,<br>\nІ &nbsp;з-під &nbsp;води &nbsp;чудовище &nbsp;страшенне<br>\nНа &nbsp;берег &nbsp;лапами &nbsp;дереться. &nbsp;Я &nbsp;перелякалась,<br>\nА &nbsp;він: &nbsp;\"Не &nbsp;бійсь &nbsp;нічого &nbsp;коло &nbsp;мене:<br>\nДивись, &nbsp;як &nbsp;лащиться &nbsp;се &nbsp;чудише &nbsp;мерзенне\".<br>\n<br>\n &nbsp; &nbsp; &nbsp; &nbsp; &nbsp;ХХХVІІІ<br>\nІ &nbsp;справді &nbsp;приповзло &nbsp;воно; &nbsp;мов &nbsp;пес &nbsp;ласкавий,<br>\nХвостом &nbsp;виляло &nbsp;і &nbsp;заговорило:<br>\n\"Ти &nbsp;- &nbsp;світ &nbsp;землі &nbsp;новий, &nbsp;новий &nbsp;архангел &nbsp;слави,<br>\nТи &nbsp;- &nbsp;віковічне &nbsp;правоти &nbsp;світило...\"<br>\nТут &nbsp;море &nbsp;заревло, &nbsp;земля &nbsp;заколихалась,<br>\nІ &nbsp;все &nbsp;під &nbsp;небесами &nbsp;стрепенулось;<br>\nМорська &nbsp;вода &nbsp;з &nbsp;огнем &nbsp;в &nbsp;хаос &nbsp;перемішалась...<br>\nЯ &nbsp;серцем, &nbsp;як &nbsp;дитя &nbsp;мале, &nbsp;вжахнулась<br>\nІ &nbsp;з &nbsp;криком &nbsp;і &nbsp;плачем, &nbsp;трепещучи, &nbsp;проснулась.<br>\n<br>\n &nbsp; &nbsp; &nbsp; &nbsp; &nbsp; &nbsp;ХХХІХ<br>\nТепер, &nbsp;подумавши &nbsp;над &nbsp;сими &nbsp;снами<br>\nІ &nbsp;всі &nbsp;видіння &nbsp;вваживши &nbsp;глибоко,<br>\nЯ &nbsp;бачу, &nbsp;що &nbsp;не &nbsp;спить, &nbsp;а &nbsp;світиться &nbsp;над &nbsp;нами<br>\nАллахове &nbsp;всевидящеє &nbsp;око.<br>\nАллах, &nbsp;його &nbsp;се &nbsp;бог, &nbsp;єдиний, &nbsp;безконечний...<br>\nНе &nbsp;раз &nbsp;я &nbsp;чула, &nbsp;як &nbsp;він &nbsp;озивався<br>\nСеред &nbsp;людей &nbsp;сліпих, &nbsp;на &nbsp;істину &nbsp;безпечних.<br>\nЯк &nbsp;духа &nbsp;в &nbsp;них &nbsp;свого &nbsp;влить &nbsp;силкувався,<br>\nІ &nbsp;той &nbsp;аллах &nbsp;мені &nbsp;у &nbsp;сяєві &nbsp;являвся.<br>\n<br>\n &nbsp; &nbsp; &nbsp; &nbsp; &nbsp; &nbsp;ХL<br>\nНехай &nbsp;же &nbsp;Магомет &nbsp;над &nbsp;вами &nbsp;старшинує.<br>\nЯ &nbsp;мушу &nbsp;і &nbsp;сама &nbsp;йому &nbsp;коритись:<br>\nВін &nbsp;на &nbsp;своїй &nbsp;главі &nbsp;десницю &nbsp;божу &nbsp;чує,<br>\nВладикою &nbsp;дав &nbsp;бог &nbsp;йому &nbsp;родитись.<br>\nКорітеся &nbsp;йому, &nbsp;і &nbsp;що &nbsp;він &nbsp;вам &nbsp;накаже,<br>\nМоя &nbsp;під &nbsp;тим &nbsp;рука &nbsp;і &nbsp;підпись &nbsp;власна.<br>\nДа &nbsp;не &nbsp;смущається &nbsp;сим &nbsp;словом &nbsp;серце &nbsp;ваше:<br>\nВ &nbsp;моїм &nbsp;добрі &nbsp;я &nbsp;самовласна.<br>\nНехай &nbsp;же &nbsp;служить &nbsp;вам &nbsp;в &nbsp;дорозі &nbsp;доля &nbsp;щасна!\"<br>\n<br>\n &nbsp; &nbsp; &nbsp; &nbsp; &nbsp;ХLІ<br>\nНа &nbsp;світі &nbsp;не &nbsp;одна &nbsp;Марія &nbsp;Магдалина<br>\nПророчими &nbsp;очима &nbsp;прозирала,<br>\nЩо &nbsp;в &nbsp;нужденнім &nbsp;лиці &nbsp;сіяла &nbsp;божа &nbsp;сила<br>\nІ &nbsp;навіки-віків &nbsp;мир &nbsp;озярала.<br>\nХадиза &nbsp;сталася &nbsp;звіздою &nbsp;на &nbsp;Востоці,<br>\nНовоявленною &nbsp;зорею &nbsp;правди:<br>\nНе &nbsp;помилилася &nbsp;вона &nbsp;в &nbsp;своїм &nbsp;пророці,<br>\nБлаговістителі &nbsp;любви &nbsp;й &nbsp;одради,<br>\nГонителі &nbsp;в &nbsp;людях &nbsp;олжі, &nbsp;лукавства, &nbsp;зради.<br>\n<br>\n &nbsp; &nbsp; &nbsp; &nbsp; &nbsp;ХLІІ<br>\nТа &nbsp;де &nbsp;ж &nbsp;те &nbsp;серденько &nbsp;жіноче, &nbsp;повне &nbsp;жару,<br>\nЩоб &nbsp;наскрізь &nbsp;не &nbsp;пробив &nbsp;його &nbsp;міч &nbsp;лютий,<br>\nЩоб &nbsp;не &nbsp;досталося &nbsp;тривогам &nbsp;на &nbsp;поталу,<br>\nКотрих &nbsp;йому &nbsp;й &nbsp;на &nbsp;небі &nbsp;не &nbsp;забути?<br>\nХадизо! &nbsp;ти &nbsp;вві &nbsp;сні &nbsp;завагоніла &nbsp;горем;<br>\nПід &nbsp;серцем &nbsp;будеш &nbsp;ваготу &nbsp;носити;<br>\nГарячих &nbsp;виллєш &nbsp;ти &nbsp;не &nbsp;річку, &nbsp;ціле &nbsp;море,<br>\nІ &nbsp;будеш &nbsp;смерті &nbsp;в &nbsp;господа &nbsp;просити,<br>\nЩоб &nbsp;сю &nbsp;страшну &nbsp;на &nbsp;світ &nbsp;дитину &nbsp;не &nbsp;родити.<br>\n<br>\n &nbsp; &nbsp; &nbsp; &nbsp; &nbsp;ХLІІІ<br>\nДе &nbsp;ж &nbsp;Магомет, &nbsp;отаман &nbsp;каравана,<br>\nНовий &nbsp;пророк, &nbsp;посвячений &nbsp;любов'ю?<br>\nТепер &nbsp;за &nbsp;нього &nbsp;всі, &nbsp;як &nbsp;за &nbsp;свого &nbsp;гетьмана,<br>\nГотові &nbsp;йти &nbsp;до &nbsp;смертяного &nbsp;бою.<br>\nДалеко &nbsp;вже &nbsp;забравсь &nbsp;у &nbsp;степ: &nbsp;бо &nbsp;він &nbsp;ходою<br>\nБув &nbsp;другий &nbsp;Мітрідат &nbsp;Понтійський,<br>\nЩо &nbsp;насміяв &nbsp;не &nbsp;раз &nbsp;над &nbsp;кінською &nbsp;ступою,<br>\nЯк &nbsp;уганяв &nbsp;за &nbsp;ним &nbsp;диктатор &nbsp;римський<br>\nЗа &nbsp;той, &nbsp;що &nbsp;дався &nbsp;нам &nbsp;взнаки, &nbsp;півострів &nbsp;Кримський.<br>\n<br>\n &nbsp; &nbsp; &nbsp; &nbsp; &nbsp;ХLІV<br>\nЖива &nbsp;від &nbsp;серця &nbsp;річ &nbsp;небесну &nbsp;силу &nbsp;має:<br>\nБо &nbsp;женщина &nbsp;- &nbsp;пророк &nbsp;нової &nbsp;віри.<br>\nНе &nbsp;так, &nbsp;як &nbsp;письмаки, &nbsp;вона &nbsp;ум &nbsp;обертає,<br>\nНе &nbsp;так &nbsp;слова &nbsp;кує, &nbsp;як &nbsp;лицеміри.<br>\nХадизна &nbsp;душа &nbsp;у &nbsp;слуг &nbsp;її &nbsp;вселилась,<br>\nІ &nbsp;Магомет &nbsp;для &nbsp;них &nbsp;преобразився,<br>\nНемов &nbsp;сперед &nbsp;очей &nbsp;завіса &nbsp;відслонилась,<br>\nНемов &nbsp;їх &nbsp;розум &nbsp;зразу &nbsp;просвітився<br>\nАбо &nbsp;в &nbsp;пер́епутті &nbsp;їм &nbsp;херувим &nbsp;явився.<br>\n<br>\n &nbsp; &nbsp; &nbsp; &nbsp; &nbsp;ХLV<br>\n\"Недармо &nbsp;звір &nbsp;приснивсь &nbsp;Хадизі &nbsp;милостивій! &nbsp;-<br>\nРече &nbsp;старий &nbsp;ага &nbsp;в &nbsp;тяжкій &nbsp;тривозі. &nbsp;-<br>\nКоня &nbsp;мені, &nbsp;коня!.. &nbsp;О &nbsp;часу &nbsp;нещасливий!\"<br>\nІ &nbsp;штроусом &nbsp;помчався &nbsp;по &nbsp;дорозі.<br>\nЯк &nbsp;серце &nbsp;закипить &nbsp;чи &nbsp;радостю, &nbsp;чи &nbsp;горем,<br>\nВін &nbsp;старість, &nbsp;мов &nbsp;одежу, &nbsp;з &nbsp;пліч &nbsp;скидає,<br>\nІ &nbsp;дух &nbsp;його &nbsp;палкий &nbsp;широкий &nbsp;грає &nbsp;морем,<br>\nІ &nbsp;полом'єм &nbsp;у &nbsp;голову &nbsp;бурхає...<br>\nТакий &nbsp;араб, &nbsp;таким &nbsp;його &nbsp;вселенна &nbsp;знає.<br>\n<br>\n &nbsp; &nbsp; &nbsp; &nbsp; &nbsp;ХLVI<br>\nАрабе, &nbsp;посланцю &nbsp;святої &nbsp;правди &nbsp;з &nbsp;неба!<br>\nТи, &nbsp;чистий &nbsp;ключу &nbsp;честі &nbsp;і &nbsp;свободи!<br>\nКрасо &nbsp;високих &nbsp;дум, &nbsp;квіток &nbsp;ясного &nbsp;Феба,<br>\nКороно &nbsp;чоловіцької &nbsp;природи!<br>\nМи, &nbsp;зеркало &nbsp;німе &nbsp;носимо &nbsp;в &nbsp;душі &nbsp;убогій<br>\nІ &nbsp;серед &nbsp;всіх &nbsp;твоїх &nbsp;забутків &nbsp;інородних<br>\nНа &nbsp;манівцях &nbsp;вселенсьої &nbsp;дороги<br>\nНайвиразніш &nbsp;твій &nbsp;тип &nbsp;ховаєм &nbsp;чистий, &nbsp;строгий.<br>\n<br>\n &nbsp; &nbsp; &nbsp; &nbsp; &nbsp; &nbsp;ХLVІІ<br>\nТим &nbsp;я &nbsp;один &nbsp;дзвоню &nbsp;у &nbsp;струни &nbsp;золотії<br>\nПро &nbsp;те, &nbsp;що &nbsp;й &nbsp;вороги &nbsp;твої &nbsp;лукаві<br>\nОсміють-хулять, &nbsp;мов &nbsp;дуросвітські &nbsp;мрії,<br>\nТвої &nbsp;культурні &nbsp;праці &nbsp;величаві.<br>\nКоли &nbsp;б &nbsp;хоть &nbsp;стих &nbsp;один &nbsp;з &nbsp;бандури &nbsp;мовчазної<br>\nЗ &nbsp;вітрами &nbsp;залетів &nbsp;у &nbsp;славну &nbsp;Мекку, &nbsp;-<br>\nВін, &nbsp;може &nbsp;б, &nbsp;доторкнувсь &nbsp;крилом &nbsp;душі &nbsp;чуткої,<br>\nМов &nbsp;той &nbsp;зефір &nbsp;у &nbsp;полуденну &nbsp;спеку,<br>\nІ &nbsp;спогадали &nbsp;б &nbsp;там &nbsp;про &nbsp;родичку &nbsp;далеку...\n\n\n<br><br>\n"
}