{
  "author": "3rjzcUy6",
  "id": "OAH80Kxro",
  "title": "ЧОЛОВІК  РОДИТЬСЯ ",
  "link": "/metrs_poem.php?poem=8435",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>ЧОЛОВІК  РОДИТЬСЯ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nХоч &nbsp;ще &nbsp;не &nbsp;став<br>\nсобою, &nbsp;на &nbsp;те, &nbsp;щоб &nbsp;ним<br>\nстати, &nbsp;виконує &nbsp;своє &nbsp;перше<br>\nзавдання, &nbsp;повзе<br>\nпід &nbsp;гору &nbsp;м’яса, &nbsp;дорогою &nbsp;теж &nbsp;із<br>\nм’яса, &nbsp;що &nbsp;веде &nbsp;із<br>\nчерева &nbsp;його<br>\nматері, &nbsp;з &nbsp;лицем<br>\nневиразним &nbsp;під &nbsp;напівпрозорою<br>\nплівкою &nbsp;слизі, &nbsp;натягненою, &nbsp;як<br>\nґума, &nbsp;яка &nbsp;його<br>\nдеформує, &nbsp;як &nbsp;дуже<br>\nсильна &nbsp;сила<br>\nтяжіння, &nbsp;з &nbsp;очима, &nbsp;які &nbsp;не<br>\nможе &nbsp;відкрити, &nbsp;бо &nbsp;притиснені<br>\nдо &nbsp;них &nbsp;рештки &nbsp;дівочої<br>\nперетинки &nbsp;і &nbsp;нитки<br>\nтканин, &nbsp;з &nbsp;яких &nbsp;хоче<br>\nвирватися, &nbsp;немов &nbsp;із<br>\nсітей, &nbsp;в &nbsp;яких &nbsp;якось<br>\nзловився, &nbsp;стогне<br>\nвправно, &nbsp;хоч &nbsp;не &nbsp;мав &nbsp;ще<br>\nчасу, &nbsp;щоб &nbsp;у &nbsp;цім<br>\nвправитися, &nbsp;забирає &nbsp;на &nbsp;це<br>\nтак &nbsp;багато &nbsp;часу, &nbsp;бо &nbsp;тягне &nbsp;із<br>\nсобою &nbsp;все, &nbsp;що &nbsp;має &nbsp;вистачити<br>\nйому &nbsp;на &nbsp;ціле<br>\nжиття &nbsp;: &nbsp;автомобілі &nbsp;і<br>\nпаркувальні &nbsp;площі &nbsp;для<br>\nних, &nbsp;місця &nbsp;на &nbsp;біль,<br>\nякий &nbsp;паркуватиме &nbsp;там, &nbsp;як<br>\nавтомобілі, &nbsp;хрести, &nbsp;щоб<br>\nсаджати &nbsp;їх &nbsp;там, &nbsp;де &nbsp;не<br>\nболить, &nbsp;пальці, &nbsp;і &nbsp;зуби, &nbsp;і<br>\nсльози, &nbsp;зв’язані &nbsp;у &nbsp;жмути, &nbsp;як<br>\nбляшаний &nbsp;посуд, &nbsp;які<br>\nдзеленчать, &nbsp;як &nbsp;такий.<br>\n<br>\nЗа &nbsp;піднесеними &nbsp;колінами &nbsp;і &nbsp;статевим<br>\nволоссям, &nbsp;густим &nbsp;і &nbsp;твердим,<br>\nяк &nbsp;живопліт, &nbsp;там, &nbsp;де &nbsp;не<br>\nдосягають &nbsp;сороміцькі<br>\nгуби, &nbsp;стоять<br>\nті, &nbsp;що &nbsp;прибули &nbsp;перед<br>\nним, &nbsp;плещуть<br>\nв &nbsp;долоні, &nbsp;заохочують<br>\nйого, &nbsp;щоб &nbsp;не<br>\nздавався, &nbsp;щоб<br>\nне &nbsp;зупинився &nbsp;так &nbsp;близько<br>\nвід &nbsp;мети, &nbsp;готові &nbsp;вибухнути &nbsp;криком<br>\nрадости, &nbsp;як &nbsp;тільки &nbsp;він<br>\nзнайдеться &nbsp;на &nbsp;її &nbsp;другім<br>\nбоці, &nbsp;раді, &nbsp;що &nbsp;знайдеться &nbsp;ще<br>\nодин, &nbsp;який &nbsp;страждатиме &nbsp;так, &nbsp;як<br>\nвони.\n\n\n<br><br>\n"
}