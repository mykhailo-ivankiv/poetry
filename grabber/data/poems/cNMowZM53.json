{
  "author": "CCfJy7jYh",
  "id": "cNMowZM53",
  "title": "Смерть Ігоря",
  "link": "metrs_poem.php?poem=1032",
  "html": "\n<h4></h4>\n\n<a href=\"/metrs.php?id=119&amp;type=tvorch\" class=\"redhr1\">Творчість</a> |\n<a href=\"/metrs.php?id=119&amp;type=biogr\" class=\"redhr1\">Біографія</a> |\n<a href=\"/metrs.php?id=119&amp;type=critiques\" class=\"redhr1\">Критика</a>\n\n<h4>Смерть Ігоря</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nКвітне &nbsp;Київська &nbsp;держава &nbsp;<br>\nІ &nbsp;могутня, &nbsp;і &nbsp;страшна. &nbsp;<br>\nМайже &nbsp;всі &nbsp;вона &nbsp;з’єднала &nbsp;<br>\nУкраїнські &nbsp;племена. &nbsp;<br>\n<br>\nНе &nbsp;могла &nbsp;лише &nbsp;скорити &nbsp;<br>\nНапівдиких &nbsp;деревлян, &nbsp;<br>\nЩо &nbsp;жили &nbsp;в &nbsp;лісах &nbsp;дрімучих &nbsp;<br>\nГеть &nbsp;на &nbsp;захід &nbsp;від &nbsp;полян, &nbsp;<br>\n<br>\nЩо &nbsp;не &nbsp;вміли &nbsp;розуміти &nbsp;<br>\nЗаповіти &nbsp;золоті, &nbsp;<br>\nЩо &nbsp;в &nbsp;єднанні &nbsp;тільки &nbsp;сила, &nbsp;<br>\nВ &nbsp;злуці, &nbsp;в &nbsp;спільності, &nbsp;в &nbsp;гурті, &nbsp;<br>\n<br>\nЩо &nbsp;тоді &nbsp;лише &nbsp;Держава &nbsp;<br>\nБуде &nbsp;дужа &nbsp;і &nbsp;міцна, &nbsp;<br>\nКоли &nbsp;всі &nbsp;в &nbsp;одно &nbsp;зіллються &nbsp;<br>\nУкраїнські &nbsp;племена. &nbsp;<br>\n<br>\nДвічі &nbsp;вже &nbsp;розбив &nbsp;їх &nbsp;Ігор, &nbsp;<br>\nВдруге &nbsp;платять &nbsp;вже &nbsp;вони &nbsp;<br>\nШкіри &nbsp;чорної &nbsp;куниці &nbsp;— &nbsp;<br>\nДань &nbsp;невдалої &nbsp;війни. &nbsp;<br>\n<br>\nТа &nbsp;скоритися &nbsp;не &nbsp;хочуть, &nbsp;<br>\nВідокремлюються &nbsp;знов. &nbsp;<br>\nІ &nbsp;утретє &nbsp;гнівний &nbsp;Ігор &nbsp;<br>\nВійсько &nbsp;скликав &nbsp;і &nbsp;пішов. &nbsp;<br>\n<br>\nНа &nbsp;нараді &nbsp;з &nbsp;князем &nbsp;Малом &nbsp;<br>\nДеревляни &nbsp;день &nbsp;і &nbsp;ніч. &nbsp;<br>\nВіщуни &nbsp;стоять, &nbsp;ворожать, &nbsp;<br>\nМал &nbsp;насупився, &nbsp;як &nbsp;сич. &nbsp;<br>\n<br>\nХтось &nbsp;найстарший, &nbsp;наймудріши &nbsp;<br>\nПромовляє &nbsp;наразі: &nbsp;<br>\n“Здавна &nbsp;радились &nbsp;зі &nbsp;мною &nbsp;<br>\nІ &nbsp;бояри, &nbsp;і &nbsp;князі. &nbsp;<br>\n<br>\nІ &nbsp;тепер &nbsp;я &nbsp;дам &nbsp;пораду: &nbsp;<br>\nВоно &nbsp;так: &nbsp;як &nbsp;вовк &nbsp;з &nbsp;двора &nbsp;<br>\nВитяг &nbsp;дві &nbsp;чи &nbsp;три &nbsp;овечки, &nbsp;<br>\nВже &nbsp;не &nbsp;ждіть &nbsp;тоді &nbsp;добра. &nbsp;<br>\n<br>\nПередушить &nbsp;всю &nbsp;отару &nbsp;<br>\nДо &nbsp;останньої &nbsp;вівці. &nbsp;<br>\nЯк &nbsp;ви &nbsp;впораєтесь &nbsp;з &nbsp;вовком, &nbsp;<br>\nЩо &nbsp;ви &nbsp;зробите, &nbsp;борці? &nbsp;<br>\n<br>\nВіддасте &nbsp;йому &nbsp;отару, &nbsp;<br>\nТу, &nbsp;що &nbsp;пасли, &nbsp;стерегли?” &nbsp;<br>\n“Уб’ємо &nbsp;кілками &nbsp;звіра!” &nbsp;— &nbsp;<br>\nДеревляни &nbsp;заревли. &nbsp;<br>\n<br>\nІ &nbsp;рішають &nbsp;одностайно &nbsp;<br>\nВбити &nbsp;Ігоря &nbsp;і &nbsp;бою. &nbsp;<br>\nІ &nbsp;на &nbsp;тім &nbsp;вони &nbsp;скінчили &nbsp;<br>\nРаду-бесіду &nbsp;свою. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n<br>\nНаче &nbsp;в &nbsp;бурю &nbsp;чорне &nbsp;море, &nbsp;<br>\nВіковічний &nbsp;ліс &nbsp;гуде; &nbsp;<br>\nЧерез &nbsp;ліс &nbsp;дрімучий, &nbsp;темний &nbsp;<br>\nВійсько &nbsp;Ігоря &nbsp;іде. &nbsp;<br>\n<br>\nБез &nbsp;дороги &nbsp;йде &nbsp;поволі, &nbsp;<br>\nЗдобуває &nbsp;кожний &nbsp;крок: &nbsp;<br>\nТам &nbsp;дерева &nbsp;повалились, &nbsp;<br>\nТам &nbsp;болото, &nbsp;там &nbsp;пісок. &nbsp;<br>\n<br>\nТак &nbsp;воно &nbsp;і &nbsp;йде &nbsp;до &nbsp;ночі, &nbsp;<br>\nЗ &nbsp;лісом &nbsp;бореться, &nbsp;йдучи. &nbsp;<br>\nНа &nbsp;руках &nbsp;криваві &nbsp;рани, &nbsp;<br>\nВ &nbsp;піхвах &nbsp;заткнуті &nbsp;мечі. &nbsp;<br>\n<br>\nАле &nbsp;що &nbsp;це?! &nbsp;Деревляни! &nbsp;<br>\nДеревляни &nbsp;з &nbsp;трьох &nbsp;боків!! &nbsp;<br>\n“Оточили! &nbsp;Ми &nbsp;в &nbsp;неволі! &nbsp;<br>\nГей, &nbsp;до &nbsp;зброї, &nbsp;до &nbsp;мечів!” &nbsp;<br>\n<br>\nТа &nbsp;було &nbsp;уже &nbsp;запізно: &nbsp;<br>\nДеревлянські &nbsp;вояки &nbsp;<br>\nНалетіли, &nbsp;як &nbsp;на &nbsp;здобич &nbsp;<br>\nНалітають &nbsp;хижаки. &nbsp;<br>\n<br>\nПеребили &nbsp;княже &nbsp;військо, &nbsp;<br>\nПорубали, &nbsp;посікли, &nbsp;<br>\nКнязя &nbsp;Ігоря &nbsp;самого &nbsp;<br>\nОбеззброїли, &nbsp;взяли. &nbsp;<br>\n<br>\nІ, &nbsp;не &nbsp;стримуючи &nbsp;помсти, &nbsp;<br>\nГніву &nbsp;лютого &nbsp;свого, &nbsp;<br>\nВраз &nbsp;два &nbsp;дерева &nbsp;згинають &nbsp;<br>\nІ &nbsp;прив’язують &nbsp;його. &nbsp;<br>\n<br>\nІ, &nbsp;два &nbsp;дерева &nbsp;нагнувши, &nbsp;<br>\nВипускають &nbsp;нагло &nbsp;з &nbsp;рук, &nbsp;— &nbsp;<br>\nІ &nbsp;живцем &nbsp;роздертий &nbsp;Ігор &nbsp;<br>\nУмирає &nbsp;серед &nbsp;мук. &nbsp;<br>\n<br>\n…Так &nbsp;за &nbsp;дужу &nbsp;Україну, &nbsp;<br>\nЗа &nbsp;соборну &nbsp;Ігор &nbsp;вмер. &nbsp;<br>\nЗа &nbsp;соборність &nbsp;України &nbsp;<br>\nУмирають &nbsp;і &nbsp;тепер. &nbsp;<br>\n<br>\n*** &nbsp;<br>\n<br>\nДжерело: &nbsp;О.Олесь. &nbsp;“Княжа &nbsp;Україна”. &nbsp;— &nbsp;Київ, &nbsp;“Веселка”, &nbsp;1991. &nbsp;<br>\n\n\n\n<br><br>\n"
}