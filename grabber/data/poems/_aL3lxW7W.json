{
  "author": "ktxB60_vq",
  "id": "_aL3lxW7W",
  "title": "ІВАНОВІ ФРАНКОВІ   (Відповідь на його Посланіє)",
  "link": "metrs_poem.php?poem=3424",
  "html": "\n<h4></h4>\n\n<a href=\"/metrs.php?id=117&amp;type=tvorch\" class=\"redhr1\">Творчість</a> |\n<a href=\"/metrs.php?id=117&amp;type=biogr\" class=\"redhr1\">Біографія</a> |\n<a href=\"/metrs.php?id=117&amp;type=critiques\" class=\"redhr1\">Критика</a>\n\n<h4>ІВАНОВІ ФРАНКОВІ   (Відповідь на його Посланіє)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<i>La &nbsp;poesie &nbsp;n'a &nbsp;pas &nbsp;la &nbsp;verite &nbsp;pour<br>\n<br>\nobjet, &nbsp;elle &nbsp;n'a &nbsp;qu'elle-meme.<br>\n<br>\nCharles &nbsp;Baudelaire[1]</i><br>\n<br>\n &nbsp;<br>\n<br>\nHi, &nbsp;мій &nbsp;учителю &nbsp;і &nbsp;друже,<br>\nПро &nbsp;мене &nbsp;все &nbsp;це &nbsp;не &nbsp;байдуже.<br>\nЖиття &nbsp;з &nbsp;його &nbsp;скаженим &nbsp;шалом,<br>\nЗ &nbsp;погонею &nbsp;за &nbsp;ідеалом,<br>\nЗ &nbsp;його &nbsp;стражданням &nbsp;і &nbsp;болінням<br>\nІ &nbsp;невгамованим &nbsp;сумлінням,<br>\nЖиття &nbsp;— &nbsp;се &nbsp;дві &nbsp;противні &nbsp;сили,<br>\nЩо &nbsp;між &nbsp;собою &nbsp;в &nbsp;бій &nbsp;вступили.<br>\nОдна &nbsp;з &nbsp;них &nbsp;— &nbsp;велетень-гнобитель,<br>\nА &nbsp;друга &nbsp;— &nbsp;геній-визволитель;<br>\nЙого &nbsp;двосічна &nbsp;гостра &nbsp;криця<br>\nВлучна, &nbsp;як &nbsp;з &nbsp;неба &nbsp;блискавиця;<br>\n &nbsp;<br>\n<br>\nАле &nbsp;і &nbsp;велетень &nbsp;могучий<br>\nВ &nbsp;руці &nbsp;тримає &nbsp;меч &nbsp;блискучий?<br>\nСтрашні, &nbsp;тяжкі &nbsp;його &nbsp;удари,<br>\nА &nbsp;ще &nbsp;страшніш &nbsp;таємні &nbsp;чари...<br>\nЯк &nbsp;маю &nbsp;я &nbsp;його &nbsp;цуратись<br>\nЧи &nbsp;від &nbsp;ударів &nbsp;ухилятись?<br>\nО, &nbsp;ні! &nbsp;Я, &nbsp;взявши &nbsp;в &nbsp;руки &nbsp;зброю,<br>\nІду &nbsp;за &nbsp;генієм &nbsp;до &nbsp;бою.<br>\nРубаюсь &nbsp;з &nbsp;ворогом, &nbsp;співаю,<br>\nВ &nbsp;піснях &nbsp;до &nbsp;бою &nbsp;закликаю<br>\nВсіх &nbsp;тих, &nbsp;що &nbsp;мляві, &nbsp;чи &nbsp;недужі,<br>\nЧи &nbsp;під &nbsp;укриттям &nbsp;сплять &nbsp;байдужі.<br>\nІ &nbsp;знаю &nbsp;я, &nbsp;що &nbsp;замість &nbsp;плати<br>\nМене &nbsp;чекають &nbsp;кари, &nbsp;страти...<br>\nТа &nbsp;чи &nbsp;ж &nbsp;грізний &nbsp;удар &nbsp;обуха<br>\nТам, &nbsp;де &nbsp;буяє &nbsp;творчість &nbsp;духа?<br>\nОдна &nbsp;хвилина &nbsp;раювання<br>\nТам &nbsp;відкупляє &nbsp;всі &nbsp;страждання.<br>\nБо &nbsp;то &nbsp;чуття &nbsp;свобідні, &nbsp;щирі<br>\nБринять &nbsp;у &nbsp;святобливій &nbsp;лірі.<br>\nІ &nbsp;прикро, &nbsp;як &nbsp;ураз &nbsp;зі &nbsp;мною<br>\nСтають, &nbsp;немовби &nbsp;теж &nbsp;до &nbsp;бою,<br>\nА &nbsp;справді &nbsp;для &nbsp;пихи &nbsp;своєї<br>\nЗ &nbsp;порожнім &nbsp;серцем &nbsp;фарисеї<br>\nІ &nbsp;паперовими &nbsp;мечами<br>\nВимахують &nbsp;над &nbsp;головами.<br>\nХто &nbsp;кликав &nbsp;їх? &nbsp;Чого &nbsp;їм &nbsp;треба?<br>\nЧи &nbsp;хробакам &nbsp;потрібно &nbsp;неба?<br>\nНехай &nbsp;ідуть &nbsp;всі &nbsp;ті &nbsp;нездари<br>\nНа &nbsp;торговиці &nbsp;та &nbsp;базариї<br>\nНікчемний &nbsp;крам, &nbsp;дрібні &nbsp;вигоди &nbsp;—<br>\nОт &nbsp;їх &nbsp;найвищії &nbsp;клейнодиі<br>\nАле &nbsp;коли &nbsp;повсякчас &nbsp;битись,<br>\nТо &nbsp;серце &nbsp;може &nbsp;озлобитись.<br>\nОхляти &nbsp;може, &nbsp;зачерствіти,<br>\nЗав'януть, &nbsp;як &nbsp;без &nbsp;сонця &nbsp;квіти.<br>\nДуша &nbsp;бажає &nbsp;скинуть &nbsp;пута,<br>\nЩо &nbsp;в &nbsp;їх &nbsp;здавен &nbsp;вона &nbsp;закута,<br>\nБажає &nbsp;ширшого &nbsp;простору &nbsp;—<br>\nСхопитись &nbsp;і &nbsp;злетіти &nbsp;вгору,<br>\nЖиття &nbsp;брудне, &nbsp;життя &nbsp;нікчемне<br>\nЗабути &nbsp;і &nbsp;пізнать &nbsp;надземне.<br>\nВсе &nbsp;неосяжне &nbsp;— &nbsp;охопити,<br>\nНезрозуміле &nbsp;— &nbsp;зрозуміти!<br>\nО, &nbsp;друже &nbsp;мій, &nbsp;то &nbsp;не &nbsp;дурниці.—<br>\nВсі &nbsp;ті &nbsp;щасливі &nbsp;небулиці<br>\nПро &nbsp;райських &nbsp;гурій, &nbsp;про &nbsp;нірвану,<br>\nПро &nbsp;землю &nbsp;ту &nbsp;обітовану.<br>\nВони &nbsp;тягар &nbsp;життя &nbsp;скидають<br>\nІ &nbsp;душу &nbsp;раєм &nbsp;надихають.<br>\nЧи &nbsp;все &nbsp;ж &nbsp;те &nbsp;розумом &nbsp;збагнути,<br>\nЩо &nbsp;дасться &nbsp;серцеві &nbsp;відчути?<br>\nІ &nbsp;чи &nbsp;можливо &nbsp;без &nbsp;утрати<br>\nСвобідний &nbsp;творчий &nbsp;дух &nbsp;скувати?<br>\nІ &nbsp;хто &nbsp;Поезію &nbsp;— &nbsp;царицю<br>\nПосміє &nbsp;кинуть &nbsp;у &nbsp;в'язницю?<br>\nХто &nbsp;вкаже &nbsp;шлях &nbsp;їй &nbsp;чи &nbsp;напрямок,<br>\nКоли &nbsp;вона &nbsp;не &nbsp;зносить &nbsp;рамок?<br>\nВ &nbsp;ній &nbsp;в &nbsp;с &nbsp;і &nbsp;краси &nbsp;кольори &nbsp;сяють,<br>\nВ &nbsp;ній &nbsp;в &nbsp;с &nbsp;і &nbsp;чуття &nbsp;і &nbsp;змисли &nbsp;грають!..<br>\nДо &nbsp;мене &nbsp;як &nbsp;горожанина<br>\nСтавляй &nbsp;вимоги &nbsp;— &nbsp;я &nbsp;людина.<br>\nА &nbsp;як &nbsp;поет &nbsp;— &nbsp;без &nbsp;перепони<br>\nЯ &nbsp;стежу &nbsp;творчості &nbsp;закони;<br>\nЗ &nbsp;них &nbsp;повстають &nbsp;мої &nbsp;ідеї &nbsp;—<br>\nНайкращий &nbsp;скарб &nbsp;душі &nbsp;моєї.<br>\nТворю &nbsp;я &nbsp;їх &nbsp;не &nbsp;для &nbsp;шаноби;<br>\nНе &nbsp;руш, &nbsp;коли &nbsp;не &nbsp;до &nbsp;вподоби.<br>\nІ &nbsp;ще &nbsp;скажу, &nbsp;мій &nbsp;славний &nbsp;друже,<br>\nЯ &nbsp;не &nbsp;беру &nbsp;життя &nbsp;байдуже.<br>\nВисоких &nbsp;дум &nbsp;святі &nbsp;скрижалі,<br>\nВсі &nbsp;наші &nbsp;радощі &nbsp;і &nbsp;жалі,<br>\nВсі &nbsp;ті &nbsp;боління &nbsp;і &nbsp;надії<br>\nІ &nbsp;чарівливі &nbsp;гарні &nbsp;мрії, &nbsp;—<br>\nВсе, &nbsp;що &nbsp;від &nbsp;тебе &nbsp;в &nbsp;серце &nbsp;впало,<br>\nНе &nbsp;загубилось, &nbsp;не &nbsp;пропало...<br>\nМоя &nbsp;девіза: &nbsp;йти &nbsp;за &nbsp;віком<br>\nІ &nbsp;бути &nbsp;цілим &nbsp;чоловіком!<br>\n &nbsp;<br>\nХарків, &nbsp;1902 &nbsp;р.<br>\n<br>\nПримітки:<br>\n<br>\n[1] &nbsp;Предметом &nbsp;поезії &nbsp;є &nbsp;тільки &nbsp;вона &nbsp;сама, &nbsp;а &nbsp;не &nbsp;дійсність. &nbsp;Шарль &nbsp;Бодлер &nbsp;(франц.).\n\n\n<br><br>\n"
}