{
  "author": "nLygzhXG",
  "id": "tuu1idoK",
  "title": "2. ГОЛОД",
  "link": "/metrs_poem.php?poem=7243",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>2. ГОЛОД</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n51<br>\nПідлото &nbsp;скверни! &nbsp;Твій &nbsp;мерзенний &nbsp;вид<br>\nІ &nbsp;хижий &nbsp;зір &nbsp;за &nbsp;млою &nbsp;окулярів<br>\nМені, &nbsp;як &nbsp;мотлох, &nbsp;до &nbsp;нуди &nbsp;набрид,<br>\nЩо &nbsp;я &nbsp;себе &nbsp;турботами &nbsp;охмарив<br>\nІ &nbsp;не &nbsp;творив, &nbsp;як &nbsp;завжди. &nbsp;Троглодит,<br>\nНацистський &nbsp;вислужник, &nbsp;поріддя &nbsp;скнарів,<br>\nРумунський &nbsp;злодій, &nbsp;виродок-хамчук<br>\nЗавдав &nbsp;чесноті &nbsp;довгоденних &nbsp;мук.<br>\n<br>\n52<br>\nКрутій, &nbsp;наклепник, &nbsp;заводій &nbsp;відсотків<br>\nІ &nbsp;неоправний, &nbsp;давній &nbsp;москвофіл,<br>\nСвої &nbsp;пучки, &nbsp;порепані &nbsp;й &nbsp;короткі,<br>\nВін &nbsp;прикладав &nbsp;до &nbsp;плагіятських &nbsp;діл.<br>\nСадист, &nbsp;назовні &nbsp;вивсь &nbsp;такий &nbsp;солодкий;<br>\nТакий &nbsp;масненький &nbsp;до &nbsp;жіночих &nbsp;тіл;<br>\nАле &nbsp;звелась &nbsp;невпріла &nbsp;Катерина &nbsp;-<br>\nІ &nbsp;від &nbsp;поличника &nbsp;спеклась &nbsp;личина.<br>\n<br>\n53<br>\nТа &nbsp;цур &nbsp;йому, &nbsp;нікчемі! &nbsp;Тричі &nbsp;цур<br>\nТому, &nbsp;хто &nbsp;батька &nbsp;в &nbsp;притул &nbsp;запроторив<br>\n(Старий &nbsp;гатився &nbsp;головою &nbsp;в &nbsp;мур<br>\nІ &nbsp;сина &nbsp;кляв &nbsp;за &nbsp;зрадницькі &nbsp;повтори)...<br>\nЛаскава &nbsp;музо! &nbsp;Вийми &nbsp;з &nbsp;цих &nbsp;тортур<br>\nМоє &nbsp;надхнення &nbsp;й &nbsp;поведи &nbsp;за &nbsp;гори,<br>\nЗа &nbsp;кригу &nbsp;рік, &nbsp;за &nbsp;гнівний &nbsp;океан &nbsp;-<br>\nДо &nbsp;України &nbsp;всенародних &nbsp;ран.<br>\n<br>\n54<br>\nНародні &nbsp;рани? &nbsp;Слів &nbsp;для &nbsp;цього &nbsp;мало!<br>\nБрела &nbsp;голодна, &nbsp;вихудла &nbsp;весна.<br>\nСтинало &nbsp;смерти &nbsp;невблаганне &nbsp;рало<br>\nБезхлібний &nbsp;люд. &nbsp;Як &nbsp;буря &nbsp;навісна,<br>\nПо &nbsp;всіх &nbsp;оселях &nbsp;пекло &nbsp;клекотало;<br>\nСпоконвіків &nbsp;родюча &nbsp;далина<br>\nЛежала &nbsp;чорним &nbsp;і &nbsp;відкритим &nbsp;гробом &nbsp;-<br>\nНевірна &nbsp;доля &nbsp;вірним &nbsp;хліборобам.<br>\n<br>\n55<br>\nТоді &nbsp;Григорій &nbsp;повертавсь &nbsp;у &nbsp;край,<br>\nДе &nbsp;ріс, &nbsp;як &nbsp;явір &nbsp;над &nbsp;херсонським &nbsp;степом,<br>\nДе &nbsp;ріг &nbsp;достатку &nbsp;сипав &nbsp;урожай<br>\nНа &nbsp;буйні &nbsp;гони &nbsp;під &nbsp;блакитним &nbsp;небом...<br>\nГай-гай &nbsp;читачу! &nbsp;Скільки &nbsp;не &nbsp;читай<br>\nІ &nbsp;не &nbsp;роздумуй, &nbsp;- &nbsp;під &nbsp;роздум'я &nbsp;склепом<br>\nЧи &nbsp;ти &nbsp;відчуєш &nbsp;горя &nbsp;лемеші,<br>\nЩо &nbsp;тнули &nbsp;хлопцеві &nbsp;цілинь &nbsp;душі?<br>\n<br>\n56<br>\nВони &nbsp;вгризалися, &nbsp;доглибні &nbsp;леза,<br>\nВ &nbsp;його &nbsp;єство, &nbsp;підкріплюючи &nbsp;біль.<br>\nТа &nbsp;й &nbsp;бистра &nbsp;думка, &nbsp;визріло-твереза,<br>\nЙого &nbsp;чуття &nbsp;приборкувала &nbsp;хміль.<br>\nІ &nbsp;хоч &nbsp;по &nbsp;серцю &nbsp;рипала &nbsp;протеза, &nbsp;-<br>\nЯсним &nbsp;прибоєм &nbsp;била &nbsp;звідусіль,<br>\nНеначе &nbsp;золото, &nbsp;дзвенюча &nbsp;злива<br>\nЛункого &nbsp;жайвора, &nbsp;легка &nbsp;й &nbsp;щаслива.<br>\n<br>\n57<br>\nСірявий &nbsp;птах, &nbsp;на &nbsp;вид &nbsp;непоказний,<br>\nМов &nbsp;грудка &nbsp;з &nbsp;поля, &nbsp;тріпотів &nbsp;ірвисто;<br>\nІ &nbsp;гожий &nbsp;день &nbsp;на &nbsp;промені &nbsp;весни<br>\nНизав &nbsp;незримне &nbsp;голубе &nbsp;намисто...<br>\nТа &nbsp;знагла &nbsp;станув &nbsp;образ &nbsp;неясний<br>\nПеред &nbsp;очима &nbsp;хлопцеві &nbsp;імлисто:<br>\nУздовж &nbsp;дороги &nbsp;розпростертий &nbsp;труп<br>\nПідняв &nbsp;обличчя &nbsp;- &nbsp;висохле, &nbsp;як &nbsp;струп.<br>\n<br>\n58<br>\nІ &nbsp;завагався &nbsp;в &nbsp;роздумі &nbsp;Григорій &nbsp;-<br>\nІти &nbsp;вперед &nbsp;чи &nbsp;кинуться &nbsp;назад.<br>\nЧутки &nbsp;твердили, &nbsp;що &nbsp;голодні, &nbsp;в &nbsp;горі,<br>\nПекли &nbsp;дітей... &nbsp;Людського &nbsp;м'яса &nbsp;чад<br>\nСмердів &nbsp;у &nbsp;хаті, &nbsp;в &nbsp;стайні &nbsp;і &nbsp;в &nbsp;коморі...<br>\nРаптово &nbsp;труп, &nbsp;уставши &nbsp;навпопад,<br>\nНа &nbsp;юнака, &nbsp;хитаючись, &nbsp;подався<br>\nІ, &nbsp;наче &nbsp;нелюд, &nbsp;хижо &nbsp;засміявся.<br>\n<br>\n59<br>\nО &nbsp;як &nbsp;мандрівець &nbsp;блискавично &nbsp;біг!<br>\nДо &nbsp;серця &nbsp;тиснучи &nbsp;малу &nbsp;хлібину,<br>\nНе &nbsp;чув &nbsp;погоні &nbsp;гупаючих &nbsp;ніг,<br>\nАні &nbsp;стогнань, &nbsp;що &nbsp;падали &nbsp;на &nbsp;спину.<br>\nОт-от, &nbsp;здавалося, &nbsp;правиці &nbsp;ріг<br>\nНазад &nbsp;потягне &nbsp;зопалу &nbsp;хлопчину,<br>\nЙому &nbsp;з &nbsp;плечей &nbsp;сорочку &nbsp;обдере,<br>\nІ &nbsp;з &nbsp;торби &nbsp;хліб &nbsp;- &nbsp;і &nbsp;душу &nbsp;забере!<br>\n<br>\n60<br>\nНеначе &nbsp;гнаний, &nbsp;вітроногий &nbsp;олень,<br>\nПід &nbsp;гору &nbsp;хлопець &nbsp;по &nbsp;дорозі &nbsp;біг.<br>\nТак &nbsp;повна &nbsp;кліть &nbsp;із &nbsp;прямовисних &nbsp;штолень<br>\nНагору &nbsp;мчить &nbsp;на &nbsp;рейковий &nbsp;поріг.<br>\nЮнак, &nbsp;як &nbsp;вихор, &nbsp;спрагнений &nbsp;невтолень,<br>\nПерелітав &nbsp;притоптаний &nbsp;моріг,<br>\nАж &nbsp;поки &nbsp;вчув &nbsp;- &nbsp;ударивсь &nbsp;довгоногий<br>\nЛицем &nbsp;об &nbsp;твердь &nbsp;набитої &nbsp;дороги.<br>\n<br>\n61<br>\nПередихаючи, &nbsp;спинивсь &nbsp;юнак.<br>\nНемов &nbsp;на &nbsp;сполох, &nbsp;серце &nbsp;калатало.<br>\nНавкруг &nbsp;оглянувсь. &nbsp;Бовванів &nbsp;вітряк<br>\nДалеко &nbsp;спереду: &nbsp;немов &nbsp;кресало,<br>\nДвоївся &nbsp;верх &nbsp;у &nbsp;мариві &nbsp;- &nbsp;навзнак.<br>\nА &nbsp;десь &nbsp;позаду &nbsp;глибоко &nbsp;стогнало:<br>\nДовготелесий &nbsp;мирно &nbsp;помирав<br>\nУ &nbsp;сяйві &nbsp;сонця, &nbsp;в &nbsp;панахиді &nbsp;трав.<br>\n<br>\n62<br>\nПереборовши &nbsp;невимовні &nbsp;страхи,<br>\nЮнак &nbsp;наблизився. &nbsp;І &nbsp;гострий &nbsp;жаль<br>\nЙого &nbsp;пройняв, &nbsp;мов &nbsp;гостротою &nbsp;бляхи.<br>\nЦе &nbsp;був &nbsp;сусід &nbsp;із &nbsp;хутора, &nbsp;Довгаль,<br>\nМастак &nbsp;на &nbsp;мудрощі, &nbsp;отець &nbsp;Домахи,<br>\nЗ &nbsp;якою &nbsp;Гриць &nbsp;не &nbsp;раз &nbsp;ходив &nbsp;\"на &nbsp;баль\".<br>\nТепер, &nbsp;причинний, &nbsp;хлопця &nbsp;не &nbsp;впізнавши,<br>\nДовгаль &nbsp;помер, &nbsp;їства &nbsp;не &nbsp;скуштувавши.<br>\n<br>\n63<br>\nГлибокий &nbsp;роздум &nbsp;і &nbsp;палючий &nbsp;гнів<br>\nВергнули &nbsp;хлопця &nbsp;в &nbsp;навісну &nbsp;обладу.<br>\nРозгін &nbsp;блакиті &nbsp;раптом &nbsp;потемнів<br>\nІ, &nbsp;повні &nbsp;туги, &nbsp;розпачу &nbsp;й &nbsp;неладу,<br>\nТекли &nbsp;думки, &nbsp;немов &nbsp;у &nbsp;пеклі &nbsp;зів...<br>\nО, &nbsp;зглянься, &nbsp;Боже! &nbsp;Мудру &nbsp;дай &nbsp;пораду!<br>\nДідизна &nbsp;гине, &nbsp;вимирає &nbsp;люд...<br>\nНевже &nbsp;був &nbsp;прадідів &nbsp;даремний &nbsp;труд?<br>\n<br>\n64<br>\nНевже &nbsp;сплюндрує &nbsp;до &nbsp;ноги, &nbsp;докраю,<br>\nРозтопче &nbsp;нас &nbsp;розгнузданий &nbsp;москаль?<br>\nДопоки &nbsp;буде &nbsp;хмарами &nbsp;відчаю<br>\nСкверниво &nbsp;тьмарити &nbsp;розмайну &nbsp;даль?<br>\nІ &nbsp;доки &nbsp;ти, &nbsp;розчавлений &nbsp;ратаю,<br>\nЗдихати &nbsp;будеш &nbsp;на &nbsp;краю &nbsp;проваль?<br>\nСпини &nbsp;свій &nbsp;похід, &nbsp;фатуму &nbsp;ганебо!<br>\nНевже &nbsp;осліпло &nbsp;й &nbsp;справедливе &nbsp;небо?!<br>\n<br>\n65<br>\nНевже &nbsp;ж &nbsp;і &nbsp;ти &nbsp;з-над &nbsp;райдужних &nbsp;воріт,<br>\nМогутній &nbsp;Творче &nbsp;пралюдини &nbsp;й &nbsp;тварі,<br>\nЗориш &nbsp;байдуже &nbsp;на &nbsp;приземний &nbsp;світ,<br>\nОсівши &nbsp;владно &nbsp;на &nbsp;найвищій &nbsp;хмарі,<br>\nЩоб &nbsp;слати &nbsp;пагубу, &nbsp;зневіру, &nbsp;гніт,<br>\nІ &nbsp;зло, &nbsp;й &nbsp;загладу, &nbsp;неподатну &nbsp;карі,<br>\nСтраждання, &nbsp;й &nbsp;муки, &nbsp;й &nbsp;розпачі &nbsp;без &nbsp;меж<br>\nНа &nbsp;безконечність &nbsp;людських &nbsp;безбереж?<br>\n<br>\n66<br>\nНевже &nbsp;оглух &nbsp;ти &nbsp;й &nbsp;не &nbsp;вчуваєш &nbsp;крику &nbsp;-<br>\nВулканних &nbsp;скарг &nbsp;мільйонів &nbsp;голосів?<br>\nЯви &nbsp;надію, &nbsp;чисту &nbsp;і &nbsp;велику,<br>\nДостойну &nbsp;трону, &nbsp;на &nbsp;якому &nbsp;сів,<br>\nБлагословивши &nbsp;землю &nbsp;яснолику.<br>\nДопоки &nbsp;ж &nbsp;буде &nbsp;пекла &nbsp;чорний &nbsp;зів<br>\nКовтати &nbsp;радощі &nbsp;земного &nbsp;раю<br>\nІ &nbsp;розвогняти &nbsp;вигубу &nbsp;безкраю? &nbsp;-<br>\n<br>\n67<br>\nКартав &nbsp;Григорій, &nbsp;бризкаючи &nbsp;гнів;<br>\nЮнак &nbsp;волав &nbsp;би &nbsp;до &nbsp;свого &nbsp;сконання,<br>\nДо &nbsp;тих &nbsp;провісних, &nbsp;неминучих &nbsp;днів,<br>\nКоли &nbsp;життя &nbsp;ввірветься &nbsp;нить &nbsp;остання,<br>\nЯкби &nbsp;з &nbsp;торішніх, &nbsp;сохлих &nbsp;бур'янів,<br>\nНемов &nbsp;на &nbsp;зла &nbsp;диявольське &nbsp;змагання,<br>\nПругким &nbsp;півколом &nbsp;не &nbsp;плигнув &nbsp;до &nbsp;нір,<br>\nОчима &nbsp;блимнувши, &nbsp;довгастий &nbsp;тхір.<br>\n<br>\n68<br>\nТа &nbsp;ось &nbsp;і &nbsp;хутір! &nbsp;О &nbsp;гніздо &nbsp;прадавнє!<br>\nЦе &nbsp;з &nbsp;нього &nbsp;вилетів &nbsp;у &nbsp;світ &nbsp;юнак.<br>\nТепер &nbsp;до &nbsp;хати, &nbsp;мов &nbsp;колись &nbsp;до &nbsp;плавні,<br>\nВбігає &nbsp;хлопець &nbsp;і &nbsp;вітання &nbsp;мак<br>\nЦвіте, &nbsp;як &nbsp;форте &nbsp;у &nbsp;дзвінкому &nbsp;ставні,<br>\nКоли &nbsp;той &nbsp;славень, &nbsp;перемоги &nbsp;знак,<br>\nГримить &nbsp;над &nbsp;масами, &nbsp;гуде &nbsp;луною<br>\nІ &nbsp;потрясає &nbsp;звагло &nbsp;далиною.<br>\n<br>\n69<br>\nЧерез &nbsp;город &nbsp;і &nbsp;бугилу, &nbsp;і &nbsp;двір<br>\nБіжить &nbsp;нестримний &nbsp;навмання &nbsp;Григорій,<br>\nДолає &nbsp;тин, &nbsp;неначе &nbsp;в &nbsp;гоні &nbsp;звір...<br>\nБезверхий &nbsp;дім, &nbsp;а &nbsp;стежка &nbsp;до &nbsp;коморі<br>\nВзялась &nbsp;зелом... &nbsp;Кущам &nbsp;навперекір<br>\nВлітає &nbsp;в &nbsp;хату, &nbsp;де &nbsp;в &nbsp;якім &nbsp;притворі<br>\nХтось &nbsp;на &nbsp;полу &nbsp;дрімаючи &nbsp;лежить.<br>\nДзвінке &nbsp;вітання &nbsp;- &nbsp;й &nbsp;дід &nbsp;уже &nbsp;не &nbsp;спить!<br>\n<br>\n70<br>\nО &nbsp;ждана &nbsp;стріче &nbsp;дорогого &nbsp;внука!<br>\nДерев &nbsp;коріння &nbsp;й &nbsp;пагони &nbsp;гілок<br>\nТим &nbsp;самим &nbsp;соком &nbsp;живляться. &nbsp;Розлука<br>\nДля &nbsp;них &nbsp;смертельна. &nbsp;Радости &nbsp;ковток<br>\nВ &nbsp;охляле &nbsp;серце &nbsp;вливсь, &nbsp;як &nbsp;запорука<br>\nНової &nbsp;сили. &nbsp;І &nbsp;життя &nbsp;клубок<br>\nПочав &nbsp;мотатися &nbsp;- &nbsp;в &nbsp;жару &nbsp;окличчя<br>\nОнук &nbsp;цілує &nbsp;дідове &nbsp;обличчя.<br>\n<br>\n71<br>\nПідвівся &nbsp;дід &nbsp;і &nbsp;ноги &nbsp;опустив.<br>\nЖахнувсь &nbsp;юнак &nbsp;- &nbsp;товстими &nbsp;бутилями<br>\nВони &nbsp;звисали. &nbsp;О, &nbsp;не &nbsp;диво &nbsp;з &nbsp;див,<br>\nЩо &nbsp;не &nbsp;знаходилось &nbsp;в &nbsp;онука &nbsp;тами,<br>\nІ &nbsp;на &nbsp;мінорний &nbsp;він &nbsp;зійшов &nbsp;мотив.<br>\nНад &nbsp;дорогими &nbsp;- &nbsp;пухлими &nbsp;- &nbsp;ногами<br>\nНа &nbsp;повні &nbsp;груди &nbsp;хлопець &nbsp;заридав,<br>\nМов &nbsp;грім &nbsp;із &nbsp;хмари, &nbsp;що &nbsp;котивсь &nbsp;на &nbsp;став.<br>\n<br>\n72<br>\nРаптовий &nbsp;грім... &nbsp;Шалена &nbsp;громовиця<br>\nКолола &nbsp;небо &nbsp;на &nbsp;тонкі &nbsp;шматки.<br>\nНемов &nbsp;померлих &nbsp;восковидні &nbsp;лиця,<br>\nСвітили &nbsp;болем &nbsp;вікняні &nbsp;шибки.<br>\nА &nbsp;грім &nbsp;гримів, &nbsp;як &nbsp;та &nbsp;козацька &nbsp;криця,<br>\nЩо &nbsp;від &nbsp;шабель &nbsp;вергала &nbsp;гнів &nbsp;шарпкий<br>\nПонад &nbsp;колись &nbsp;привільними &nbsp;степами,<br>\nЩо &nbsp;так &nbsp;хвалились &nbsp;воями-дубами.<br>\n<br>\n73<br>\n\"Господніх &nbsp;кар &nbsp;палаючі &nbsp;мечі<br>\nНа &nbsp;землю &nbsp;ринуть, &nbsp;- &nbsp;сумно &nbsp;дід &nbsp;промовив,<br>\nОкраєць &nbsp;хліба &nbsp;звільна &nbsp;жуючи. &nbsp;-<br>\nСпасибі, &nbsp;внуку... &nbsp;Хоч &nbsp;і &nbsp;смерти &nbsp;повів<br>\nМені &nbsp;сичі &nbsp;приносять &nbsp;уночі,<br>\nЯ &nbsp;ще &nbsp;живу... &nbsp;Спасибі, &nbsp;що &nbsp;зготовив<br>\nТаку &nbsp;вечерю... &nbsp;Світ &nbsp;мій &nbsp;ще &nbsp;не &nbsp;згас<br>\nУ &nbsp;цей &nbsp;пекельний, &nbsp;кінецьсвітний &nbsp;час.<br>\n<br>\n74<br>\nХоч &nbsp;перед &nbsp;смертю &nbsp;посмакую &nbsp;хліба,<br>\nЯкий &nbsp;старанно &nbsp;я &nbsp;ввесь &nbsp;вік &nbsp;робив,<br>\nУспадкувавши &nbsp;звичаї &nbsp;дуліба<br>\nЧи &nbsp;від &nbsp;володарів &nbsp;трипільських &nbsp;нив<br>\nЛюбов &nbsp;до &nbsp;поля, &nbsp;що &nbsp;п'янить, &nbsp;як &nbsp;липа.<br>\nСвій &nbsp;вік &nbsp;я &nbsp;різно &nbsp;у &nbsp;житті &nbsp;прожив,<br>\nТа &nbsp;не &nbsp;бував &nbsp;без &nbsp;жита &nbsp;чи &nbsp;пшениці,<br>\nЧи &nbsp;без &nbsp;коржа, &nbsp;вертути &nbsp;й &nbsp;паляниці.<br>\n<br>\n75<br>\nЩо &nbsp;ж, &nbsp;я &nbsp;помру &nbsp;- &nbsp;однаково, &nbsp;коли &nbsp;-<br>\nЗа &nbsp;день, &nbsp;за &nbsp;місяць, &nbsp;може, &nbsp;після &nbsp;Спаса,<br>\nТа &nbsp;не &nbsp;однаково, &nbsp;як &nbsp;від &nbsp;хули,<br>\nВід &nbsp;кулі &nbsp;вигине &nbsp;Жученків &nbsp;раса.<br>\nНевже &nbsp;ж &nbsp;наш &nbsp;рід, &nbsp;спускаючись &nbsp;до &nbsp;мли,<br>\nПереведься &nbsp;з &nbsp;воя &nbsp;в &nbsp;свинопаса?<br>\nКлянись &nbsp;мені, &nbsp;що &nbsp;виживеш? &nbsp;Клянись<br>\nІ &nbsp;в &nbsp;судний &nbsp;день &nbsp;за &nbsp;смерть &nbsp;мою &nbsp;помстись!<br>\n<br>\n76<br>\nРости, &nbsp;онуку, &nbsp;родові &nbsp;на &nbsp;славу;<br>\nЯк &nbsp;дуб &nbsp;- &nbsp;міцний; &nbsp;як &nbsp;явір &nbsp;- &nbsp;виростай!<br>\nПро &nbsp;цю &nbsp;московську, &nbsp;нелюдську &nbsp;облаву,<br>\nЩо &nbsp;навістила &nbsp;запорозький &nbsp;край,<br>\nУсьому &nbsp;світові &nbsp;скажи &nbsp;по &nbsp;праву,<br>\nЯк &nbsp;вірний &nbsp;свідок, &nbsp;- &nbsp;завжди &nbsp;повідай...<br>\nПомстись, &nbsp;онуку!\" &nbsp;- &nbsp;Дід, &nbsp;зігнувши &nbsp;спину,<br>\nПерехрестив &nbsp;і &nbsp;повернув &nbsp;хлібину.<br>\n<br>\n77<br>\nНадвечір &nbsp;дід &nbsp;помер... &nbsp;Палкі &nbsp;слова,<br>\nОнука &nbsp;присяги &nbsp;кличі &nbsp;врочисті<br>\nДослухавши, &nbsp;заснув... &nbsp;Як &nbsp;булава,<br>\nЩо &nbsp;розливає &nbsp;струми &nbsp;променисті,<br>\nЙого &nbsp;легка, &nbsp;воскова &nbsp;голова<br>\nСвітила &nbsp;з &nbsp;подушки... &nbsp;Стояла &nbsp;в &nbsp;мисці<br>\nПитна &nbsp;вода &nbsp;з &nbsp;ясного &nbsp;джерела,<br>\nЩо &nbsp;з &nbsp;Обитоків &nbsp;тітка &nbsp;принесла.<br>\n<br>\n78<br>\nО &nbsp;ні, &nbsp;не &nbsp;плакав, &nbsp;не &nbsp;ридав &nbsp;Григорій &nbsp;-<br>\nВогонь &nbsp;сушив &nbsp;рясні &nbsp;потоки &nbsp;сліз,<br>\nЯкі &nbsp;лилися &nbsp;рвійно, &nbsp;в &nbsp;непокорі.<br>\nСідало &nbsp;сонце &nbsp;ген &nbsp;за &nbsp;верболіз,<br>\nВостаннє &nbsp;блискаючи &nbsp;з-за &nbsp;коморі,<br>\nПеред &nbsp;якою &nbsp;безколісний &nbsp;віз<br>\nЛежав, &nbsp;зарослий &nbsp;щедро &nbsp;бур'янами,<br>\nЩо &nbsp;хату &nbsp;й &nbsp;клуню &nbsp;облягли &nbsp;валами.<br>\n<br>\n79<br>\nПо &nbsp;громовиці, &nbsp;що &nbsp;притьмом &nbsp;пройшла,<br>\nКраплини &nbsp;сяяли &nbsp;по &nbsp;всіх &nbsp;усюдах.<br>\nПоки &nbsp;не &nbsp;впала &nbsp;повечірня &nbsp;мла,<br>\nВодив &nbsp;свій &nbsp;зір &nbsp;по &nbsp;хуторних &nbsp;спорудах<br>\nСуворий &nbsp;хлопець. &nbsp;Впевненість &nbsp;була<br>\nВ &nbsp;рішучих &nbsp;рухах, &nbsp;що &nbsp;не &nbsp;завжди &nbsp;в &nbsp;людях<br>\nПрисутня &nbsp;в &nbsp;мить, &nbsp;яка &nbsp;міняє &nbsp;вік,<br>\nЯкщо &nbsp;трагедіям &nbsp;урветься &nbsp;лік.<br>\n<br>\n80<br>\nТа &nbsp;ось &nbsp;і &nbsp;він, &nbsp;такий &nbsp;знайомий &nbsp;заступ,<br>\nЩо &nbsp;стільки &nbsp;ям &nbsp;під &nbsp;яблуні &nbsp;копав.<br>\nТепер &nbsp;Григорій &nbsp;з &nbsp;ним &nbsp;рушає &nbsp;в &nbsp;наступ<br>\nНа &nbsp;край &nbsp;узлісся, &nbsp;де &nbsp;в &nbsp;облозі &nbsp;трав<br>\nМогутній &nbsp;дерен &nbsp;захопив &nbsp;у &nbsp;застіб<br>\nРодючий &nbsp;ґрунт... &nbsp;Ще &nbsp;й &nbsp;вечір &nbsp;не &nbsp;опав,<br>\nЯк &nbsp;під &nbsp;густими, &nbsp;в &nbsp;кронах, &nbsp;дубняками<br>\nЗ'явився &nbsp;обрис &nbsp;дорогої &nbsp;ями.<br>\n<br>\n81<br>\nА &nbsp;де &nbsp;ж &nbsp;дощок &nbsp;дістати &nbsp;на &nbsp;труну?<br>\nХіба &nbsp;в &nbsp;сільраду? &nbsp;Ні. &nbsp;Сердюк &nbsp;пихатий,<br>\nМосковський &nbsp;ставленик, &nbsp;що &nbsp;всю &nbsp;весну<br>\nВелів &nbsp;померлих &nbsp;купами &nbsp;ховати<br>\nУ &nbsp;спільну &nbsp;яму, &nbsp;вбогу &nbsp;і &nbsp;тісну,<br>\nНе &nbsp;дасть &nbsp;нічого. &nbsp;Боже &nbsp;пребагатий,<br>\nНу, &nbsp;як &nbsp;пізнати &nbsp;на &nbsp;отих &nbsp;гробках,<br>\nДе &nbsp;спочиває &nbsp;найдорожчий &nbsp;прах?<br>\n<br>\n82<br>\nАга, &nbsp;санки &nbsp;в &nbsp;похилобокій &nbsp;стайні,<br>\nЩо &nbsp;ними &nbsp;дід &nbsp;онука &nbsp;по &nbsp;снігу<br>\nВозив &nbsp;у &nbsp;свята &nbsp;й &nbsp;будні &nbsp;незвичайні,<br>\nКоли &nbsp;ліпили &nbsp;з &nbsp;хворостом &nbsp;Ягу,<br>\nКоли &nbsp;бували &nbsp;хлопці &nbsp;одностайні.<br>\nТепер, &nbsp;долаючи &nbsp;журбу &nbsp;тугу,<br>\nБере &nbsp;санчата, &nbsp;піддані &nbsp;покорі,<br>\nЗ &nbsp;кутка &nbsp;пустого &nbsp;похмурний &nbsp;Григорій.<br>\n<br>\n83<br>\nТа &nbsp;що &nbsp;з &nbsp;них &nbsp;зробиш? &nbsp;Мідне &nbsp;окуття<br>\nМіцними &nbsp;шворнями &nbsp;боки &nbsp;скріпило,<br>\nДошкам &nbsp;додавши &nbsp;довшого &nbsp;буття.<br>\nО &nbsp;як &nbsp;шкварчали &nbsp;полосочки &nbsp;мило!<br>\nПереборовши &nbsp;нагле &nbsp;сум'яття,<br>\nОнук &nbsp;вагається... &nbsp;Господня &nbsp;сило!..<br>\nІ, &nbsp;загорнувши &nbsp;діда &nbsp;у &nbsp;рядно,<br>\nСпустив &nbsp;у &nbsp;яму &nbsp;на &nbsp;санках &nbsp;- &nbsp;на &nbsp;дно.<br>\n<br>\n84<br>\nКоли &nbsp;упав &nbsp;на &nbsp;діда &nbsp;перший &nbsp;дерен,<br>\nНемов &nbsp;китайка &nbsp;на &nbsp;козацький &nbsp;прах, &nbsp;-<br>\nЗасяли &nbsp;зорі &nbsp;на &nbsp;розлогий &nbsp;терен,<br>\nЩо &nbsp;був &nbsp;вінком &nbsp;Христові &nbsp;попервах,<br>\nТепер &nbsp;до &nbsp;всіх &nbsp;він &nbsp;прилягав, &nbsp;простерен.<br>\nЯк &nbsp;по &nbsp;старих, &nbsp;гетьманських &nbsp;прапорах,<br>\nПроходив &nbsp;місяць &nbsp;по &nbsp;багряних &nbsp;хмарах<br>\nІ &nbsp;панахиду &nbsp;правив &nbsp;у &nbsp;пожарах.<br>\n<br>\n85<br>\nШумів &nbsp;тривожно &nbsp;похоронний &nbsp;марш<br>\nНових &nbsp;посадок &nbsp;Гурівського &nbsp;лісу,<br>\nЩо &nbsp;Криворіжжя &nbsp;прикривав, &nbsp;найстарш,<br>\nДля &nbsp;нив &nbsp;од &nbsp;вітру &nbsp;даючи &nbsp;завісу.<br>\nЗдавалась &nbsp;валкою &nbsp;чайок &nbsp;і &nbsp;барж<br>\nТа &nbsp;смуга &nbsp;зелені, &nbsp;неначе &nbsp;з &nbsp;плису,<br>\nКоли &nbsp;за &nbsp;Низ &nbsp;- &nbsp;не &nbsp;жаль &nbsp;і &nbsp;голови! &nbsp;-<br>\nСтинала &nbsp;Січ &nbsp;навалу &nbsp;татарви.<br>\n<br>\n86<br>\nЗ &nbsp;землі &nbsp;прийшов &nbsp;- &nbsp;повернешся &nbsp;у &nbsp;землю,<br>\nЯку &nbsp;твій &nbsp;предок &nbsp;мужньо &nbsp;боронив<br>\nНа &nbsp;Жовтих &nbsp;Водах, &nbsp;мовивши: &nbsp;\"Приємлю<br>\nІ &nbsp;глад, &nbsp;і &nbsp;смерть &nbsp;за &nbsp;вольности &nbsp;мотив,<br>\nАле &nbsp;чванькому &nbsp;ляхові &nbsp;не &nbsp;внемлю!\"<br>\nОтак &nbsp;і &nbsp;ти &nbsp;серед &nbsp;хвилястих &nbsp;нив<br>\nКазав &nbsp;Москві, &nbsp;нащадок &nbsp;ветхий &nbsp;роду,<br>\nКому, &nbsp;ти &nbsp;знав, &nbsp;не &nbsp;буде &nbsp;переводу.<br>\n<br>\n87<br>\nІ &nbsp;засипає &nbsp;грудами &nbsp;онук<br>\nНайближчу &nbsp;серцю, &nbsp;дідову &nbsp;могилу;<br>\nВкривають &nbsp;рівно &nbsp;із &nbsp;юнацьких &nbsp;рук<br>\nДернисті &nbsp;плити &nbsp;домовину &nbsp;милу:<br>\nКоли &nbsp;мандрівник, &nbsp;спрагнений &nbsp;розлук,<br>\nСюди &nbsp;загляне &nbsp;з &nbsp;некрутого &nbsp;схилу, &nbsp;-<br>\nНе &nbsp;взнає, &nbsp;хто &nbsp;тут. &nbsp;Місяць &nbsp;і &nbsp;зірки<br>\nПро &nbsp;поховання &nbsp;знатимуть &nbsp;віки.<br>\n<br>\n88<br>\nА &nbsp;може, &nbsp;хрест &nbsp;поставити? &nbsp;Дубовий?<br>\nНі, &nbsp;ні, &nbsp;ніякого! &nbsp;Щоб &nbsp;злий &nbsp;Сердюк,<br>\nВіддавна &nbsp;майстер &nbsp;підступів, &nbsp;обмови,<br>\nХапун &nbsp;майна, &nbsp;падлюка &nbsp;із &nbsp;падлюк,<br>\nЩо &nbsp;пошукати &nbsp;золота &nbsp;готовий,<br>\nНе &nbsp;зрушив &nbsp;тіла. &nbsp;Той &nbsp;низький &nbsp;байстрюк<br>\nНехай &nbsp;не &nbsp;знатиме, &nbsp;де &nbsp;спочиває<br>\nКозацький &nbsp;прах, &nbsp;кому &nbsp;й &nbsp;ромен &nbsp;співає.<br>\n<br>\n89<br>\nВажкий, &nbsp;натомлений, &nbsp;Григорій &nbsp;сів,<br>\nСкінчивши &nbsp;довгу &nbsp;і &nbsp;сумну &nbsp;роботу.<br>\nЛише &nbsp;тепер &nbsp;почув &nbsp;пташиний &nbsp;спів,<br>\nЩо &nbsp;передранішню &nbsp;вістив &nbsp;турботу.<br>\nДо &nbsp;неба &nbsp;очі &nbsp;він &nbsp;вогнисті &nbsp;звів,<br>\nСвою &nbsp;велику &nbsp;зносячи &nbsp;скорботу.<br>\nІ, &nbsp;вмить &nbsp;схилившись, &nbsp;тяжко &nbsp;заридав,<br>\nЯк &nbsp;грім &nbsp;недавній, &nbsp;що &nbsp;котивсь &nbsp;на &nbsp;став.<br>\n<br>\n90<br>\nДо &nbsp;ранку &nbsp;плакав &nbsp;хлопець &nbsp;на &nbsp;узліссі,<br>\nНе &nbsp;раз &nbsp;лице &nbsp;вмиваючи &nbsp;в &nbsp;ставу.<br>\nСичі &nbsp;кувалкали &nbsp;в &nbsp;коморній &nbsp;стрісі,<br>\nІ &nbsp;все &nbsp;примарне &nbsp;йшло, &nbsp;як &nbsp;наяву,<br>\nНемов &nbsp;чийсь &nbsp;дух &nbsp;у &nbsp;дійсність &nbsp;перенісся,<br>\nСвою &nbsp;ману &nbsp;згубивши &nbsp;вікову.<br>\nКоли &nbsp;ж &nbsp;на &nbsp;сході &nbsp;почало &nbsp;світати,<br>\nЗамівши &nbsp;слід, &nbsp;юнак &nbsp;пішов &nbsp;до &nbsp;хати.<br>\n<br>\n91<br>\nІз &nbsp;сіллю &nbsp;хліба &nbsp;смаковито &nbsp;з'їв<br>\nІ &nbsp;випив &nbsp;дідову &nbsp;джерельну &nbsp;воду.<br>\nО &nbsp;як &nbsp;він &nbsp;слухав &nbsp;соловейка &nbsp;спів,<br>\nЩо, &nbsp;мов &nbsp;не &nbsp;знаючи &nbsp;біди &nbsp;народу,<br>\nАж &nbsp;затинавсь &nbsp;- &nbsp;наснагою &nbsp;дзвенів...<br>\nНа &nbsp;повні &nbsp;груди &nbsp;ранню &nbsp;прохолоду<br>\nВдихнув &nbsp;юнак, &nbsp;поглянувши &nbsp;на &nbsp;став,<br>\nІ &nbsp;знов &nbsp;до &nbsp;міста &nbsp;мужньо &nbsp;почвалав.<br>\n<br>\n92<br>\n- &nbsp;Не &nbsp;оглядатись! &nbsp;- &nbsp;козаки &nbsp;веліли,<br>\nКоли &nbsp;рушали &nbsp;в &nbsp;похід &nbsp;на &nbsp;війну.<br>\nОтак &nbsp;Григорій, &nbsp;з &nbsp;горя &nbsp;сполотнілий,<br>\nСтупав &nbsp;на &nbsp;степ, &nbsp;на &nbsp;буйну &nbsp;цілину,<br>\nАж &nbsp;поки &nbsp;вийшов &nbsp;на &nbsp;узмежок &nbsp;білий,<br>\nДе &nbsp;цвіт &nbsp;шавлії &nbsp;напускав &nbsp;ману.<br>\nЮнак &nbsp;ховав &nbsp;на &nbsp;грудях &nbsp;півхлібини,<br>\nГотов &nbsp;за &nbsp;неї &nbsp;битись &nbsp;щохвилини.<br>\n<br>\n93<br>\nЦе &nbsp;він &nbsp;в &nbsp;радгоспі &nbsp;драному &nbsp;\"Скотар\",<br>\nЩоб &nbsp;тілом &nbsp;вижити, &nbsp;за &nbsp;чередою<br>\nНосив &nbsp;у &nbsp;серці &nbsp;поетичний &nbsp;дар:<br>\nКорів &nbsp;провадив &nbsp;даллю &nbsp;степовою<br>\nІ &nbsp;славив &nbsp;простори &nbsp;й &nbsp;химери &nbsp;хмар,<br>\nКозацьку &nbsp;звагу &nbsp;в &nbsp;битвах &nbsp;із &nbsp;ордою...<br>\nПоетом &nbsp;бувши, &nbsp;кріпнув &nbsp;чередник,<br>\nЩоб &nbsp;давній &nbsp;рід, &nbsp;як &nbsp;мовив &nbsp;дід, &nbsp;не &nbsp;зник.<br>\n<br>\n94<br>\nДоярки &nbsp;потай &nbsp;хлопця &nbsp;напували<br>\nЗ &nbsp;дійниць &nbsp;пахучим, &nbsp;теплим &nbsp;молоком,<br>\nКоли &nbsp;ще &nbsp;й &nbsp;сонце, &nbsp;строївши &nbsp;цимбали,<br>\nНе &nbsp;виринало. &nbsp;Скріпнувши &nbsp;цілком,<br>\nВін &nbsp;чув &nbsp;- &nbsp;за &nbsp;плічми &nbsp;крила &nbsp;виростали:<br>\nСтавав &nbsp;міцним, &nbsp;як &nbsp;дуб, &nbsp;січовиком.<br>\nО &nbsp;красні &nbsp;мрії, &nbsp;марива &nbsp;приваблі,<br>\nЛише &nbsp;б &nbsp;допасти &nbsp;гриваня &nbsp;і &nbsp;шаблі!<br>\n<br>\n95<br>\nТа &nbsp;лютий &nbsp;голод, &nbsp;що &nbsp;рубав &nbsp;упень,<br>\nПідкрався &nbsp;хутко &nbsp;й &nbsp;став &nbsp;на &nbsp;підвіконні:<br>\nСестричку &nbsp;Галю &nbsp;пантрував &nbsp;щодень,<br>\nЗаклавши &nbsp;глухо &nbsp;ніздрики &nbsp;червоні.<br>\nЗійшла &nbsp;душа &nbsp;із &nbsp;тіла, &nbsp;як &nbsp;черлень,<br>\nБо &nbsp;не &nbsp;ставало &nbsp;в &nbsp;хаті &nbsp;й &nbsp;краплі &nbsp;\"моні\",<br>\nКоли, &nbsp;далеко &nbsp;бувши, &nbsp;братик &nbsp;Гриць<br>\nНе &nbsp;міг &nbsp;дістатись &nbsp;до &nbsp;своїх &nbsp;сестриць.<br>\n<br>\n96<br>\nО &nbsp;неповинні, &nbsp;українські &nbsp;діти! &nbsp;<br>\nО &nbsp;янголи, &nbsp;вас &nbsp;мерло &nbsp;тисячі!<br>\nЦе &nbsp;вам &nbsp;сьогодні &nbsp;б &nbsp;жити &nbsp;й &nbsp;молодіти,<br>\nДзвеніти &nbsp;вдень &nbsp;і &nbsp;мріяти &nbsp;вночі,<br>\nВ &nbsp;садках &nbsp;плекати &nbsp;повновидні &nbsp;квіти,<br>\nВ &nbsp;майбутнє &nbsp;гордо, &nbsp;впевнено &nbsp;йдучи...<br>\nСестричко &nbsp;Галю! &nbsp;Чи &nbsp;знайду &nbsp;на &nbsp;схилку<br>\nТвою &nbsp;в &nbsp;Мусіївці &nbsp;малу &nbsp;могилку.<br>\n<br>\n97<br>\nТа &nbsp;не &nbsp;всі &nbsp;зникли &nbsp;з &nbsp;повені &nbsp;заглад.<br>\nТверда &nbsp;Жученків &nbsp;королівська &nbsp;раса!<br>\nДід &nbsp;вірив, &nbsp;що &nbsp;в &nbsp;блакитний &nbsp;крови &nbsp;лад<br>\nЗ &nbsp;герба &nbsp;коронна &nbsp;пролилась &nbsp;окраса.<br>\nО &nbsp;давні &nbsp;будні, &nbsp;сповнені &nbsp;принад,<br>\nХоробра &nbsp;зваго, &nbsp;на &nbsp;безсмертя &nbsp;ласа,<br>\nХай &nbsp;снять &nbsp;леґенди &nbsp;вицвітом &nbsp;старим &nbsp;-<br>\nНедарма &nbsp;й &nbsp;гуси &nbsp;врятували &nbsp;Рим!<br>\n<br>\n98<br>\nЛишень &nbsp;подумай, &nbsp;дорогий &nbsp;читачу<br>\n(Що &nbsp;млою &nbsp;плебсу &nbsp;кровно &nbsp;перегнив),<br>\nДемократичну &nbsp;буйноту &nbsp;гарячу<br>\nВгамуй &nbsp;поставою &nbsp;клейнодних &nbsp;див, &nbsp;-<br>\nБез &nbsp;них &nbsp;відчуєш &nbsp;гордости &nbsp;нестачу,<br>\nНемов &nbsp;ратай, &nbsp;що &nbsp;поле &nbsp;борознив<br>\nУсе &nbsp;життя &nbsp;і &nbsp;раптом &nbsp;став &nbsp;без &nbsp;плуга:<br>\nНа &nbsp;нього &nbsp;спала &nbsp;воля &nbsp;недолуга!<br>\n<br>\n99<br>\nТож &nbsp;я &nbsp;до &nbsp;вас &nbsp;у &nbsp;подумах &nbsp;речу,<br>\nНевіри, &nbsp;схожі &nbsp;на &nbsp;бурхливу &nbsp;Етну,<br>\nЩоб &nbsp;нам &nbsp;за &nbsp;дня &nbsp;не &nbsp;меркнуло &nbsp;ввічу,<br>\nПлекаймо &nbsp;спадщину &nbsp;свою &nbsp;шляхетну.<br>\nВона &nbsp;сталилась &nbsp;карою &nbsp;плачу,<br>\nРубала &nbsp;світлом &nbsp;темряву &nbsp;причетну.<br>\nГерби &nbsp;й &nbsp;корони, &nbsp;як &nbsp;жарини &nbsp;слів,<br>\nЖивлять &nbsp;ясу, &nbsp;щоб &nbsp;дух &nbsp;наш &nbsp;не &nbsp;малів!<br>\n<br>\n100<br>\nОтак &nbsp;дійшла &nbsp;до &nbsp;сотої &nbsp;октави,<br>\nЛедь-ледь &nbsp;почавшись, &nbsp;епопея &nbsp;ця.<br>\nНе &nbsp;приставав &nbsp;я &nbsp;до &nbsp;чужої &nbsp;слави,<br>\nАле &nbsp;й &nbsp;не &nbsp;мав &nbsp;трагічного &nbsp;кінця.<br>\nБуло &nbsp;три &nbsp;смерті, &nbsp;щодо &nbsp;суті &nbsp;справи.<br>\nЯкі &nbsp;ж &nbsp;думки &nbsp;у &nbsp;книги &nbsp;покупця?<br>\nНевдача? &nbsp;Успіх? &nbsp;У &nbsp;годину &nbsp;пізно<br>\nКінчаю &nbsp;скоромно &nbsp;цю &nbsp;про &nbsp;голод &nbsp;пісню.\n\n\n<br><br>\n"
}