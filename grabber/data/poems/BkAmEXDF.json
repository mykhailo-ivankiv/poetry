{
  "author": "B44WbOoC",
  "id": "BkAmEXDF",
  "title": "ПІСНЯ ПРИ КАГАНЦІ",
  "link": "metrs_poem.php?poem=12833",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ПІСНЯ ПРИ КАГАНЦІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПісні, &nbsp;пісні &nbsp;– &nbsp;народна &nbsp;доля<br>\nТа &nbsp;споконвічний &nbsp;волі &nbsp;клич &nbsp;–<br>\nНаслухавсь &nbsp;я &nbsp;вас &nbsp;у &nbsp;неволі<br>\nІ &nbsp;досвітком, &nbsp;і &nbsp;в &nbsp;пізню &nbsp;ніч…<br>\n<br>\nРуда &nbsp;солома &nbsp;на &nbsp;долівці<br>\nМов &nbsp;ожива &nbsp;від &nbsp;каганця.<br>\nБабуся &nbsp;гладить &nbsp;по &nbsp;голівці:<br>\nМале &nbsp;ж &nbsp;зростає &nbsp;без &nbsp;отця.<br>\n<br>\nСтара &nbsp;ще &nbsp;спасти &nbsp;не &nbsp;лягала<br>\nТа &nbsp;моїй &nbsp;неньці &nbsp;докоря,<br>\nЩо &nbsp;вже &nbsp;давно &nbsp;до &nbsp;рук &nbsp;не &nbsp;брала<br>\nСвященну &nbsp;книгу &nbsp;– &nbsp;«Кобзаря».<br>\n<br>\nЗима &nbsp;в &nbsp;сумні &nbsp;сопілки &nbsp;свище.<br>\nА &nbsp;книга &nbsp;та &nbsp;коло &nbsp;ікон,<br>\nЇї &nbsp;фашисти &nbsp;не &nbsp;взяли &nbsp;ще<br>\nРазом &nbsp;з &nbsp;іконами &nbsp;в &nbsp;полон.<br>\n<br>\nІ &nbsp;вже &nbsp;нема &nbsp;коли &nbsp;й &nbsp;згадати,<br>\nЩо &nbsp;домовик &nbsp;заліз &nbsp;на &nbsp;дах,<br>\nЯк &nbsp;починає &nbsp;стиха &nbsp;мати<br>\nПро &nbsp;гайдамаків &nbsp;по &nbsp;складах.<br>\n<br>\nВже &nbsp;воріженьків &nbsp;України<br>\nЯрема &nbsp;гнівний &nbsp;покрошив…<br>\nІ &nbsp;шкода &nbsp;хлопчиків &nbsp;невинних,<br>\nЩо &nbsp;Гонта &nbsp;в &nbsp;Умані &nbsp;рішив…<br>\n<br>\nА &nbsp;далі &nbsp;голос &nbsp;той &nbsp;надривний,<br>\nДо &nbsp;болю &nbsp;рідний &nbsp;і &nbsp;сумний,<br>\nПро &nbsp;долю &nbsp;горду &nbsp;Лимерівни<br>\nДумки &nbsp;вкладає &nbsp;в &nbsp;розум &nbsp;мій.<br>\n<br>\nПро &nbsp;Морозенка, &nbsp;про &nbsp;Мороза<br>\nМені &nbsp;присняться &nbsp;дивні &nbsp;сни.<br>\nСкінчиться &nbsp;пісня, &nbsp;бризнуть &nbsp;сльози:<br>\n- &nbsp;Отак &nbsp;і &nbsp;ви, &nbsp;мої &nbsp;сини.<br>\n<br>\nЩе &nbsp;довго &nbsp;ненька &nbsp;річ &nbsp;вестиме<br>\nПро &nbsp;тих, &nbsp;хто &nbsp;впав &nbsp;за &nbsp;рідний &nbsp;край,<br>\nТо &nbsp;про &nbsp;Кармалюка &nbsp;Устима,<br>\nТо &nbsp;як &nbsp;в &nbsp;бою &nbsp;згорів &nbsp;Нечай…<br>\n<br>\nСтара &nbsp;бабуся &nbsp;тужно &nbsp;охне,<br>\nСкладе &nbsp;вузли &nbsp;болючих &nbsp;рук…<br>\nА &nbsp;на &nbsp;печі, &nbsp;де &nbsp;жито &nbsp;сохне,<br>\nЛежить &nbsp;принишклий &nbsp;Кармалюк…<br>\n<br>\nПісні, &nbsp;пісні &nbsp;– &nbsp;народна &nbsp;доля<br>\nТа &nbsp;споконвічний &nbsp;волі &nbsp;клич &nbsp;–<br>\nНаслухавсь &nbsp;я &nbsp;вас &nbsp;у &nbsp;неволі<br>\nІ &nbsp;досвітком, &nbsp;і &nbsp;в &nbsp;пізню &nbsp;ніч.<br>\n\n\n\n<br><br>\n"
}