{
  "author": "vKtquhYw",
  "id": "P_vWSNyc1",
  "title": "4. ПІСНЯ ТРЕТЯ",
  "link": "/metrs_poem.php?poem=9351",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>4. ПІСНЯ ТРЕТЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nПороги &nbsp;- &nbsp;мов &nbsp;яка &nbsp;драбина<br>\nПонад &nbsp;водою &nbsp;вниз &nbsp;іде;<br>\nМов &nbsp;безустанна &nbsp;хуртовина,<br>\nУ &nbsp;піні &nbsp;скиглить &nbsp;і &nbsp;гуде...<br>\nЩоб &nbsp;твердо &nbsp;диво &nbsp;се &nbsp;стояло,<br>\nУ &nbsp;землю &nbsp;глибоко &nbsp;вростало<br>\nВід &nbsp;скель &nbsp;каміннє &nbsp;кам'яне,<br>\nАж &nbsp;попід &nbsp;бр́ону &nbsp;простягалось<br>\nІ &nbsp;в &nbsp;черево &nbsp;землі &nbsp;вдиралось<br>\nКуйовдище &nbsp;міцне &nbsp;й &nbsp;страшне.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nЗдавались &nbsp;д́уші &nbsp;комашнею,<br>\nПомерші &nbsp;душі &nbsp;і &nbsp;чортва,<br>\nЩо &nbsp;ворушились &nbsp;під &nbsp;землею,<br>\nДе &nbsp;не &nbsp;росте &nbsp;вже &nbsp;мурава.<br>\nТам &nbsp;попід &nbsp;ямою &nbsp;йде &nbsp;яма<br>\nІ &nbsp;тільки &nbsp;мріє, &nbsp;наче &nbsp;пляма<br>\nНа &nbsp;каразії, &nbsp;на &nbsp;сукні.<br>\nІз &nbsp;ями &nbsp;в &nbsp;яму &nbsp;те &nbsp;коріннє,<br>\nМов &nbsp;на &nbsp;городі &nbsp;гич-бадиллє,<br>\nКуйовдиться &nbsp;на &nbsp;глибині.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nА &nbsp;по &nbsp;ступнях, &nbsp;по &nbsp;сходах &nbsp;душі<br>\nСнують, &nbsp;мов &nbsp;чорні &nbsp;мурашки,<br>\nВсе &nbsp;вниз &nbsp;та &nbsp;вниз, &nbsp;на &nbsp;дно &nbsp;катуші,<br>\nВ &nbsp;кого &nbsp;гріхи &nbsp;найбільш &nbsp;важкі.<br>\nЧорти &nbsp;їх &nbsp;ззаду &nbsp;підганяють<br>\nВ &nbsp;безодню, &nbsp;мов &nbsp;тих &nbsp;жаб, &nbsp;шпурляють,<br>\nЯк &nbsp;інше &nbsp;виб'ється &nbsp;з &nbsp;снаги.<br>\nТут &nbsp;метушились, &nbsp;гомоніли,<br>\nУ &nbsp;пітьмі &nbsp;'дно &nbsp;'дного &nbsp;давили.<br>\nІ &nbsp;вороги &nbsp;й &nbsp;не &nbsp;вороги.<br>\n<br>\n &nbsp; &nbsp; &nbsp; &nbsp; &nbsp;ІV<br>\nТаке &nbsp;там &nbsp;коїться &nbsp;в &nbsp;тій &nbsp;пельці<br>\nДиявольській, &nbsp;що &nbsp;на &nbsp;весь &nbsp;мир<br>\nРоззявилась &nbsp;в &nbsp;пекельній &nbsp;спеці,<br>\nСправляючи &nbsp;чортякам &nbsp;пир!..<br>\nЩо &nbsp;скелі &nbsp;воду &nbsp;там &nbsp;бурхають,<br>\nДак &nbsp;тут &nbsp;густі &nbsp;дими &nbsp;буяють<br>\nІ &nbsp;душать &nbsp;зажива &nbsp;мерця;<br>\nА &nbsp;що &nbsp;там &nbsp;дика &nbsp;завірюха,<br>\nДак &nbsp;тут &nbsp;немилостива &nbsp;мука,<br>\nСтрашенна, &nbsp;люта, &nbsp;без &nbsp;конця.<br>\n<br>\n &nbsp; &nbsp; &nbsp; &nbsp; &nbsp;V<br>\nІ &nbsp;мов &nbsp;свинота &nbsp;у &nbsp;кориті,<br>\nБулькоче, &nbsp;ловлючи &nbsp;на &nbsp;дні<br>\nПоживу, &nbsp;як &nbsp;чорти &nbsp;неситі &nbsp;-<br>\nЛюдей &nbsp;в &nbsp;пекельному &nbsp;багні<br>\nУ &nbsp;темряву &nbsp;знай &nbsp;поринають<br>\nІ &nbsp;душі &nbsp;навмання &nbsp;хапають;<br>\nКого &nbsp;розірвуть &nbsp;пополам,<br>\nКотрому &nbsp;голову &nbsp;відкусять,<br>\nА &nbsp;іншого &nbsp;дак &nbsp;так &nbsp;розтрусять,<br>\nЩо &nbsp;й &nbsp;глянути &nbsp;на &nbsp;його &nbsp;страм!<br>\n<br>\n &nbsp; &nbsp; &nbsp; &nbsp; &nbsp;VІ<br>\nТаке &nbsp;побачив &nbsp;наш &nbsp;бідаха,<br>\nЯк &nbsp;тілько &nbsp;хвіртку &nbsp;зачинив<br>\nМартирим'ян, &nbsp;що, &nbsp;наче &nbsp;птаха,<br>\nВ &nbsp;ковчег &nbsp;підземний &nbsp;взяв &nbsp;- &nbsp;пустив...<br>\nАж &nbsp;за &nbsp;рукав &nbsp;йому &nbsp;вчепився,<br>\nМов &nbsp;у &nbsp;безодняві &nbsp;топився<br>\nІ, &nbsp;як &nbsp;листок &nbsp;сухий, &nbsp;тремтів.<br>\nТой &nbsp;по &nbsp;руці &nbsp;його &nbsp;погладив<br>\nІ &nbsp;на &nbsp;його &nbsp;таке &nbsp;спровадив,<br>\nЩо &nbsp;наче &nbsp;вдруге &nbsp;світ &nbsp;уздрів.<br>\n<br>\n &nbsp; &nbsp; &nbsp; &nbsp; &nbsp;VІІ<br>\nБо &nbsp;гляне &nbsp;- &nbsp;ся &nbsp;людина &nbsp;сяє<br>\nСеред &nbsp;імли, &nbsp;немов &nbsp;ліхтар,<br>\nКругом &nbsp;поважно &nbsp;позирає,<br>\nМов &nbsp;патріарх &nbsp;або &nbsp;сам &nbsp;цар.<br>\nВус &nbsp;білий &nbsp;гарно &nbsp;закрутився,<br>\nПо &nbsp;підборіддю &nbsp;любо &nbsp;вився,<br>\nЩо &nbsp;виголене &nbsp;чисто &nbsp;мав.<br>\nНа &nbsp;нім &nbsp;жупан &nbsp;кармазиновий,<br>\nА &nbsp;з &nbsp;кучми &nbsp;верх &nbsp;оксамитовий,<br>\nМов &nbsp;шлик &nbsp;у &nbsp;козака, &nbsp;звисав.<br>\n<br>\n &nbsp; &nbsp; &nbsp; &nbsp; &nbsp;VІІІ<br>\nПодумав &nbsp;би &nbsp;- &nbsp;\"се &nbsp;мрія &nbsp;сонна\",<br>\nДак &nbsp;тут &nbsp;же &nbsp;в &nbsp;пеклі &nbsp;не &nbsp;до &nbsp;сну!<br>\nПодумав &nbsp;би &nbsp;- &nbsp;\"свята &nbsp;персона\", &nbsp;-<br>\nКозацька &nbsp;одіж &nbsp;на &nbsp;йому!<br>\nІ &nbsp;шабля &nbsp;в &nbsp;його &nbsp;коло &nbsp;боку,<br>\nІ &nbsp;шапка-кучма &nbsp;превисока,<br>\nСап'янці &nbsp;жовті &nbsp;в &nbsp;острогах.<br>\nВ &nbsp;правиці &nbsp;недол́имок &nbsp;сяє,<br>\nЗа &nbsp;сп́иною &nbsp;мушекта &nbsp;має...<br>\n\"Ні! &nbsp;не &nbsp;святий; &nbsp;се &nbsp;й &nbsp;є &nbsp;козак!\"<br>\n<br>\n &nbsp; &nbsp; &nbsp; &nbsp; &nbsp;ІХ<br>\nА &nbsp;на &nbsp;святих &nbsp;він &nbsp;добре &nbsp;знався<br>\nЇх &nbsp;роблено &nbsp;з &nbsp;самих &nbsp;ченців;<br>\nХто &nbsp;ж &nbsp;у &nbsp;козацтво &nbsp;затесався,<br>\nУ &nbsp;пекло &nbsp;сторчака &nbsp;летів.<br>\nТа &nbsp;й &nbsp;судові, &nbsp;мовляв, &nbsp;писаки &nbsp;- &nbsp;<br>\nСвоїм &nbsp;порядком &nbsp;розбишаки:<br>\nВони &nbsp;без &nbsp;кривди &nbsp;не &nbsp;живуть.<br>\nБо &nbsp;хоч &nbsp;би &nbsp;й &nbsp;рак &nbsp;на &nbsp;диво &nbsp;свиснув,<br>\nА &nbsp;судовик &nbsp;усюди &nbsp;б &nbsp;тиснув:<br>\nОдна &nbsp;у &nbsp;них &nbsp;з &nbsp;козацтвом &nbsp;путь.<br>\n<br>\n &nbsp; &nbsp; &nbsp; &nbsp; &nbsp;Х<br>\n\"Дідусю! &nbsp;чи &nbsp;вельможний &nbsp;пане! &nbsp;-<br>\nОзвавсь &nbsp;Панько, &nbsp;мов &nbsp;сам &nbsp;не &nbsp;свій &nbsp;-<br>\nЧи &nbsp;хто &nbsp;ви &nbsp;є... &nbsp;нехай &nbsp;не &nbsp;стане<br>\nСя &nbsp;назва &nbsp;за &nbsp;незвичай &nbsp;мій!<br>\nЗветеся &nbsp;ви &nbsp;Мартирим'яном,<br>\nІ &nbsp;се &nbsp;ім'я &nbsp;мене &nbsp;туманом,<br>\nЯк &nbsp;на &nbsp;похміллє &nbsp;обняло\". &nbsp;-<br>\n\"Ім'я &nbsp;моє &nbsp;не &nbsp;назва &nbsp;марна:<br>\nСе &nbsp;руська &nbsp;слава, &nbsp;славна &nbsp;здавна,<br>\nЇї &nbsp;козацтво &nbsp;не &nbsp;'дняло\".<br>\n<br>\n &nbsp; &nbsp; &nbsp; &nbsp; &nbsp;ХІ<br>\n\"Що &nbsp;ж &nbsp;се &nbsp;таке?\" &nbsp;-\"А &nbsp;от &nbsp;що, &nbsp;сину<br>\nБула &nbsp;кривава &nbsp;та &nbsp;весна,<br>\nЯк &nbsp;обуяла &nbsp;Україну<br>\nКозацька &nbsp;дича-сарана...<br>\nЩо &nbsp;з &nbsp;предків &nbsp;ми &nbsp;не &nbsp;наживали,<br>\nНетяги &nbsp;миттю &nbsp;гайнували:<br>\nПрийшлось &nbsp;міщанам &nbsp;пропадать<br>\nЯ &nbsp;був &nbsp;у &nbsp;Ніжені &nbsp;цехмістром,<br>\nКупцем &nbsp;заможним &nbsp;і &nbsp;бурмистром:<br>\nОрді &nbsp;козацькій &nbsp;благодать!<br>\n<br>\n &nbsp; &nbsp; &nbsp; &nbsp; &nbsp;ХІІ<br>\nОце &nbsp;ж &nbsp;для &nbsp;позбуття &nbsp;напоїв<br>\nТа &nbsp;шарпанини &nbsp;та &nbsp;боїв<br>\nВід &nbsp;самохвалників-героїв<br>\nСвятої &nbsp;віри, &nbsp;козаків,<br>\nЙшли &nbsp;славетники &nbsp;в &nbsp;козацтво,<br>\nГосподарі &nbsp;- &nbsp;у &nbsp;гайдамацтво,<br>\nІ &nbsp;я &nbsp;один &nbsp;з &nbsp;тих &nbsp;рідких &nbsp;був,<br>\nЩо &nbsp;рук &nbsp;в &nbsp;крові &nbsp;не &nbsp;умочили<br>\nІ &nbsp;шарпанини &nbsp;не &nbsp;чинили:<br>\nЯ &nbsp;бога &nbsp;й &nbsp;правди &nbsp;не &nbsp;забув.<br>\n<br>\n &nbsp; &nbsp; &nbsp; &nbsp; &nbsp;ХІІІ<br>\nЩо &nbsp;там &nbsp;навпослі &nbsp;не &nbsp;брехали<br>\nПро &nbsp;те &nbsp;лицарство &nbsp;письмаки,<br>\nЩо &nbsp;ніби &nbsp;в &nbsp;Польщі &nbsp;витворяли<br>\nЗа &nbsp;віру &nbsp;й &nbsp;церкву &nbsp;козаки, &nbsp;-<br>\nЯ &nbsp;прописав, &nbsp;як &nbsp;знав, &nbsp;як &nbsp;бачив,<br>\nНіколи &nbsp;з &nbsp;ними &nbsp;не &nbsp;мантачив<br>\nНа &nbsp;втіху &nbsp;пекла &nbsp;й &nbsp;сатани:<br>\nЯк &nbsp;наші &nbsp;Руссю &nbsp;торгували,<br>\nЗа &nbsp;все &nbsp;про &nbsp;все &nbsp;не &nbsp;одвічали<br>\nЛяхи &nbsp;у &nbsp;мене &nbsp;та &nbsp;пани\". &nbsp;-<br>\n<br>\n &nbsp; &nbsp; &nbsp; &nbsp; &nbsp;ХІV<br>\n\"Дак &nbsp;ти &nbsp;єси &nbsp;мій &nbsp;Самовидець?\" &nbsp;-<br>\n\"Ні, &nbsp;синку: &nbsp;я &nbsp;Мартирим'ян,<br>\nОлжі &nbsp;та &nbsp;кривди &nbsp;ненавидець:<br>\nЯ &nbsp;між &nbsp;козацтвом &nbsp;правди &nbsp;пан...<br>\nМартин, &nbsp;мій &nbsp;предок, &nbsp;вийшов &nbsp;з &nbsp;Риму,<br>\nЯк &nbsp;папа &nbsp;ще &nbsp;мовчав &nbsp;про &nbsp;схизму,<br>\nЯк &nbsp;віра &nbsp;ще &nbsp;була &nbsp;одна.<br>\nСподобивсь &nbsp;рід &nbsp;наш &nbsp;благодаті:<br>\nДав &nbsp;бог &nbsp;нам &nbsp;душі &nbsp;рятувати<br>\nУ &nbsp;пеклі &nbsp;навіть &nbsp;і &nbsp;зі &nbsp;дна.<br>\n<br>\n &nbsp; &nbsp; &nbsp; &nbsp; &nbsp;ХV<br>\nСе &nbsp;плещуть &nbsp;марно &nbsp;теол́оги,<br>\nЩо &nbsp;ніби &nbsp;ми &nbsp;по &nbsp;всі &nbsp;віки,<br>\nМинувши &nbsp;Стіксові &nbsp;пороги,<br>\nПокутоватимем &nbsp;гріхи.<br>\nНі! &nbsp;люде &nbsp;ще &nbsp;й &nbsp;Христа &nbsp;не &nbsp;знали,<br>\nА &nbsp;між &nbsp;ними &nbsp;такі &nbsp;бували,<br>\nЩо &nbsp;гамували &nbsp;сатану.<br>\nТа &nbsp;й &nbsp;я &nbsp;ось &nbsp;Дикими &nbsp;Полями<br>\nДо &nbsp;пекла &nbsp;втрапив &nbsp;манівцями<br>\nІ &nbsp;з &nbsp;пекла &nbsp;навмання &nbsp;майну...<br>\n<br>\n &nbsp; &nbsp; &nbsp; &nbsp; &nbsp;ХVІ<br>\nЩе &nbsp;не &nbsp;спустивсь &nbsp;і &nbsp;в &nbsp;перву &nbsp;яму,<br>\nА &nbsp;вже &nbsp;послав &nbsp;універсал,<br>\nЩо &nbsp;на &nbsp;кого &nbsp;ласкаво &nbsp;гляну,<br>\nДо &nbsp;того &nbsp;зась &nbsp;пекельним &nbsp;псам!<br>\nА &nbsp;тих &nbsp;двох &nbsp;славників &nbsp;козацьких,<br>\nПрихильників &nbsp;казок &nbsp;письмацьких,<br>\nДавно &nbsp;на &nbsp;Стіксі &nbsp;зупинив:<br>\nБо &nbsp;з &nbsp;н́етямок &nbsp;олж́у &nbsp;плескали<br>\nТа &nbsp;й &nbsp;думали, &nbsp;що &nbsp;рятували,<br>\nА &nbsp;не &nbsp;топили &nbsp;земляків.<br>\n<br>\n &nbsp; &nbsp; &nbsp; &nbsp; &nbsp;ХVІІ<br>\nДавно &nbsp;б &nbsp;уже &nbsp;я, &nbsp;синку, &nbsp;бідних<br>\nНевігласів &nbsp;на &nbsp;небо &nbsp;взяв,<br>\nЧи &nbsp;так, &nbsp;чи &nbsp;сяк, &nbsp;а &nbsp;всім &nbsp;нам &nbsp;рідних,<br>\nТа &nbsp;все &nbsp;Ілля &nbsp;не &nbsp;дозволяв.<br>\nРозвозячи &nbsp;святим &nbsp;по &nbsp;небу<br>\nКниші &nbsp;й &nbsp;усяку &nbsp;їх &nbsp;потребу,<br>\nВозком &nbsp;страшенно &nbsp;торохтить,<br>\nНе &nbsp;хоче &nbsp;й &nbsp;чути &nbsp;про &nbsp;козацтво:<br>\nСе &nbsp;в &nbsp;його &nbsp;кляте &nbsp;гайдамацтво,<br>\nЩо &nbsp;дурні &nbsp;завзялись &nbsp;хвалить.<br>\n<br>\n &nbsp; &nbsp; &nbsp; &nbsp; &nbsp;ХVІІІ<br>\nТа &nbsp;й &nbsp;наш &nbsp;ключар &nbsp;новозавітний<br>\nЗіркого &nbsp;сторожа &nbsp;з &nbsp;мечем<br>\nОгнистим &nbsp;(сторож &nbsp;тяжко &nbsp;вірний)<br>\nПриставив &nbsp;ніби &nbsp;з &nbsp;карбачем<br>\nМене &nbsp;ж &nbsp;і &nbsp;слухати &nbsp;не &nbsp;хоче,<br>\nСкороговіркою &nbsp;дрібоче,<br>\nЩо &nbsp;сі &nbsp;великі &nbsp;брехуни<br>\nМолодіж &nbsp;руську &nbsp;попсували<br>\nІ &nbsp;розум́и &nbsp;затамували<br>\nЩе &nbsp;гірше, &nbsp;ніж &nbsp;ляхи-пани.<br>\n<br>\n &nbsp; &nbsp; &nbsp; &nbsp; &nbsp;ХІХ<br>\nХарон &nbsp;же, &nbsp;гаспидський &nbsp;підлиза,<br>\nБезощадний &nbsp;Лях-Потурнах,<br>\nКозацький &nbsp;військовий &nbsp;яриза,<br>\nЄхидний, &nbsp;мов &nbsp;той &nbsp;Хміль-козак,<br>\nБажав, &nbsp;щоб &nbsp;тут &nbsp;вони &nbsp;й &nbsp;удруге,<br>\nСліпе &nbsp;козацтво &nbsp;недолуге,<br>\nПомерли &nbsp;з &nbsp;туги &nbsp;та &nbsp;з &nbsp;нудьги:<br>\nВін &nbsp;утопив &nbsp;їх &nbsp;у &nbsp;печалі,<br>\nЯкої &nbsp;звіку &nbsp;не &nbsp;видали<br>\nПонурі &nbsp;Стікса &nbsp;береги.<br>\n<br>\n &nbsp; &nbsp; &nbsp; &nbsp; &nbsp;ХХ<br>\nТак &nbsp;вас &nbsp;усіх &nbsp;збив &nbsp;з &nbsp;пантелику<br>\nЯкийся &nbsp;піп &nbsp;чи &nbsp;то &nbsp;чернець,<br>\nЩо &nbsp;видумав &nbsp;химеру &nbsp;дику<br>\nОмани &nbsp;батьку &nbsp;на &nbsp;ралець..<br>\nЗнав, &nbsp;що &nbsp;йому &nbsp;в &nbsp;раю &nbsp;не &nbsp;бути,<br>\nДак &nbsp;чорту &nbsp;хаптура &nbsp;хтів &nbsp;ткнути,<br>\nЩоб &nbsp;не &nbsp;повісив &nbsp;на &nbsp;гаки<br>\nЗа &nbsp;давняшнє &nbsp;попа &nbsp;єднаннє,<br>\nЗа &nbsp;похороннє &nbsp;вимаганнє,<br>\nЗа &nbsp;всякі &nbsp;гидосні &nbsp;гріхи.<br>\n<br>\n &nbsp; &nbsp; &nbsp; &nbsp; &nbsp;ХХІ<br>\nХто &nbsp;всю &nbsp;ляхву &nbsp;в &nbsp;геєнну &nbsp;втюрив,<br>\nЩо &nbsp;грунтовались &nbsp;на &nbsp;брехні,<br>\nТой &nbsp;і &nbsp;козацтво-гойдабургів &nbsp;<br>\nПодав &nbsp;на &nbsp;муки &nbsp;сатані<br>\nНе &nbsp;хто &nbsp;се &nbsp;був, &nbsp;як &nbsp;піп &nbsp;химерний,<br>\nЩо, &nbsp;не &nbsp;очистившись &nbsp;од &nbsp;скверни,<br>\nЗавзявся &nbsp;душі &nbsp;очищать.<br>\nТам &nbsp;єзуїт, &nbsp;а &nbsp;тут &nbsp;хаптурник,<br>\nЛукавий &nbsp;чи &nbsp;сліпий &nbsp;прислужник<br>\nТого, &nbsp;що &nbsp;зветься &nbsp;благодать.<br>\n<br>\n &nbsp; &nbsp; &nbsp; &nbsp; &nbsp;ХХІІ<br>\nСпоглянь, &nbsp;і &nbsp;тут &nbsp;сидить &nbsp;непевне<br>\nВ &nbsp;глухім &nbsp;конці &nbsp;біля &nbsp;воріт! &nbsp;-<br>\nРече &nbsp;і &nbsp;на &nbsp;обличчя &nbsp;темне<br>\nІз &nbsp;себе &nbsp;проливає &nbsp;світ. &nbsp;-<br>\nСей &nbsp;заслужив &nbsp;страшної &nbsp;кари<br>\nЗа &nbsp;ті &nbsp;густі &nbsp;письмацькі &nbsp;хмари,<br>\nЩо &nbsp;по &nbsp;Вкраїні &nbsp;розпустив!<br>\nТа &nbsp;добре, &nbsp;що &nbsp;тебе &nbsp;послухав,<br>\nМоє &nbsp;письмо &nbsp;сяк-так &nbsp;розчухав:<br>\nЙого &nbsp;ти &nbsp;з &nbsp;пекла &nbsp;слобонив.<br>\n<br>\n &nbsp; &nbsp; &nbsp; &nbsp; &nbsp;ХХІІІ<br>\nТи &nbsp;Самовидцем &nbsp;рятувався,<br>\nНим &nbsp;і &nbsp;друзяку &nbsp;рятував;<br>\nА &nbsp;то &nbsp;б &nbsp;він &nbsp;вкупі &nbsp;з &nbsp;тим &nbsp;купався,<br>\nКого &nbsp;Кониським &nbsp;ясував...\"<br>\nЗрадів &nbsp;Куліш: &nbsp;\"Се &nbsp;той &nbsp;Бодянський,<br>\nЩо &nbsp;нам &nbsp;вопрос &nbsp;козакопанський<br>\nБув &nbsp;Лжеконинським &nbsp;замутив!<br>\nВ &nbsp;нас &nbsp;Материнкою &nbsp;він &nbsp;звався,<br>\nВ &nbsp;казках &nbsp;прабабівських &nbsp;кохався<br>\nІ &nbsp;з́о &nbsp;дві &nbsp;віршами &nbsp;зложив\".<br>\n<br>\n &nbsp; &nbsp; &nbsp; &nbsp; &nbsp;ХХІV<br>\n\"Ісько!\" &nbsp;- &nbsp;\"Панько!\" &nbsp;-<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Так &nbsp;привітали<br>\nПриятелі &nbsp;одно &nbsp;'дного...<br>\nЧорти &nbsp;хвости &nbsp;попідгинали,<br>\nВтерявши &nbsp;в'язника &nbsp;свого,<br>\nНа &nbsp;друзів &nbsp;залюбки &nbsp;дивився<br>\nМартирим'ян &nbsp;і &nbsp;веселився:<br>\nНе &nbsp;попустив &nbsp;би &nbsp;ні &nbsp;Панька,<br>\nНі &nbsp;запорожця &nbsp;Матиринки,<br>\nЩо &nbsp;зроду &nbsp;не &nbsp;вживав &nbsp;горілки<br>\nІ &nbsp;смерть &nbsp;зустрів &nbsp;натощака.<br>\n<br>\n &nbsp; &nbsp; &nbsp; &nbsp; &nbsp;ХХV<br>\n\"Ходімо &nbsp;дальш &nbsp;між &nbsp;мертві &nbsp;душі! &nbsp;-<br>\nРече &nbsp;до &nbsp;них &nbsp;Мартирим'ян.<br>\nХоч &nbsp;затулятимете &nbsp;й &nbsp;вуші,<br>\nБлукаючи &nbsp;по &nbsp;вертеп́ам,<br>\nДа &nbsp;мусите &nbsp;чинити &nbsp;волю<br>\nТого, &nbsp;хто &nbsp;старший &nbsp;надо &nbsp;мною.<br>\nНедармо &nbsp;я &nbsp;сюди &nbsp;прийшов &nbsp;-<br>\nУ &nbsp;царство &nbsp;брехень &nbsp;та &nbsp;омани<br>\nКрізь &nbsp;темряву, &nbsp;дими &nbsp;й &nbsp;тумани<br>\nДо &nbsp;вас &nbsp;із &nbsp;неба &nbsp;шлях &nbsp;знайшов\".<br>\n<br>\n &nbsp; &nbsp; &nbsp; &nbsp; &nbsp;ХХVІ<br>\nАж &nbsp;слухаютьь &nbsp;- &nbsp;всі &nbsp;переважив<br>\nЯкийсь &nbsp;голос &nbsp;презичний.<br>\nПридивляться &nbsp;- &nbsp;увесь &nbsp;у &nbsp;сажі,<br>\nЗ &nbsp;одежі &nbsp;- &nbsp;тілько &nbsp;вже &nbsp;штани.<br>\nЛицем &nbsp;- &nbsp;сказати &nbsp;б &nbsp;гайдамака,<br>\nА &nbsp;справді &nbsp;був &nbsp;собі &nbsp;писака,<br>\nДа &nbsp;лиха &nbsp;за &nbsp;брехню &nbsp;здобувсь.<br>\n\"Рятуйте, &nbsp;люди &nbsp;добрі, &nbsp;пробі!<br>\nУ &nbsp;мене &nbsp;й &nbsp;очі &nbsp;вже &nbsp;на &nbsp;лобі...<br>\nПро &nbsp;що &nbsp;я &nbsp;на &nbsp;жару &nbsp;пряжусь?\"<br>\n<br>\n &nbsp; &nbsp; &nbsp; &nbsp; &nbsp;ХХVІІ<br>\n\"Про &nbsp;що?! &nbsp;А &nbsp;дохторець &nbsp;тупіка,<br>\nЩо &nbsp;спік &nbsp;ти &nbsp;якось &nbsp;нашвидку?<br>\nВін &nbsp;розумом &nbsp;з &nbsp;півчоловіка,<br>\nСердитостю &nbsp;ж &nbsp;рів́ен &nbsp;бику...<br>\nТепер &nbsp;скрізь &nbsp;по &nbsp;Москві &nbsp;гасає,<br>\nВсіма &nbsp;дурними &nbsp;заправляє:<br>\nБо &nbsp;бреше &nbsp;за &nbsp;десятерьох.<br>\nОце &nbsp;ж &nbsp;за &nbsp;його &nbsp;ти &nbsp;й &nbsp;пряжешся,<br>\nПоки &nbsp;й &nbsp;він &nbsp;сам &nbsp;не &nbsp;опряжеться:<br>\nТоді &nbsp;прягтиметесь &nbsp;удвох\".<br>\n<br>\n &nbsp; &nbsp; &nbsp; &nbsp; &nbsp;ХХVІІІ<br>\nТаке &nbsp;жорстке &nbsp;промовив &nbsp;слово<br>\nТа &nbsp;й &nbsp;одвернувсь &nbsp;Мартирим'ян...<br>\nПисаку, &nbsp;ледве &nbsp;вже &nbsp;живого,<br>\nОкрив &nbsp;знов &nbsp;смород &nbsp;і &nbsp;туман.<br>\n\"І &nbsp;звідкіля &nbsp;той &nbsp;Карпик &nbsp;взявся,<br>\nПід &nbsp;мене &nbsp;ницо &nbsp;підлизався,<br>\nЩо &nbsp;дав &nbsp;йому &nbsp;сан &nbsp;докторця!<br>\nТепер &nbsp;і &nbsp;мучся &nbsp;безустанку<br>\nЩодня, &nbsp;щовечора, &nbsp;щоранку<br>\nЗа &nbsp;брехуна &nbsp;в &nbsp;брехні &nbsp;отця!\"<br>\n<br>\n &nbsp; &nbsp; &nbsp; &nbsp; &nbsp;ХХІХ<br>\n\"Він &nbsp;сам &nbsp;брехун! &nbsp;Я &nbsp;добре &nbsp;знаю<br>\nСіпаку, &nbsp;- &nbsp;тут &nbsp;Ісько &nbsp;озвавсь.<br>\nПід &nbsp;мене, &nbsp;по &nbsp;свойм́у &nbsp;звич́аю,<br>\nЗа &nbsp;Флетчера &nbsp;він &nbsp;підкопавсь...<br>\nПодвижник, &nbsp;бачите, &nbsp;науки:<br>\nЙому &nbsp;не &nbsp;попадайсь &nbsp;у &nbsp;руки,<br>\nА &nbsp;то &nbsp;в &nbsp;застінок &nbsp;поведе!<br>\nТам &nbsp;з &nbsp;тебе &nbsp;видавить &nbsp;олію<br>\nЗа &nbsp;всяку &nbsp;вчену &nbsp;різноцію:<br>\nБо &nbsp;в &nbsp;дурнів &nbsp;п́еред &nbsp;він &nbsp;веде\".<br>\n<br>\n &nbsp; &nbsp; &nbsp; &nbsp; &nbsp;ХХХ<br>\n\"Шкода &nbsp;про &nbsp;те &nbsp;вже &nbsp;й &nbsp;споминати! &nbsp;-<br>\nРече &nbsp;тоді &nbsp;Мартирим'ян. &nbsp;-<br>\nНа &nbsp;те &nbsp;його &nbsp;родила &nbsp;й &nbsp;мати,<br>\nЩоб &nbsp;грішми &nbsp;набивав &nbsp;гаман.<br>\nСе &nbsp;й &nbsp;є &nbsp;широка &nbsp;та &nbsp;дорога,<br>\nЩо &nbsp;душмани &nbsp;веде &nbsp;від &nbsp;бога...<br>\nТа &nbsp;годі! &nbsp;цур &nbsp;їм! &nbsp;аж &nbsp;лящить<br>\nВ &nbsp;ушу &nbsp;вже &nbsp;в &nbsp;мене &nbsp;від &nbsp;їх &nbsp;крику,<br>\nВід &nbsp;біснуватого &nbsp;їх &nbsp;зику...<br>\nНе &nbsp;легко &nbsp;й &nbsp;нам &nbsp;сюди &nbsp;ходить.<br>\n<br>\n &nbsp; &nbsp; &nbsp; &nbsp; &nbsp;ХХХІ<br>\nЗа &nbsp;деякі &nbsp;гріхи &nbsp;мушкета<br>\nЗ-за &nbsp;спини &nbsp;й &nbsp;досі &nbsp;я &nbsp;не &nbsp;збувсь;<br>\nВкриває &nbsp;знов &nbsp;мене &nbsp;саєта<br>\nІ &nbsp;в &nbsp;панський &nbsp;знов &nbsp;сап'ян &nbsp;обувсь,<br>\nІ &nbsp;бороду &nbsp;мені &nbsp;знов &nbsp;голять,<br>\nДо &nbsp;морди &nbsp;лядської &nbsp;неволять<br>\nЧорти, &nbsp;мов &nbsp;давні &nbsp;козаки;<br>\nЩоб &nbsp;споминка &nbsp;ся &nbsp;злочестива<br>\nБула &nbsp;в &nbsp;пекельних &nbsp;муках &nbsp;жива,<br>\nПо-панській &nbsp;роблять &nbsp;навпаки.<br>\n<br>\n &nbsp; &nbsp; &nbsp; &nbsp; &nbsp;ХХХІІ<br>\nТак &nbsp;сміх &nbsp;із &nbsp;нас, &nbsp;людей &nbsp;статечних,<br>\nСобі &nbsp;диявол &nbsp;учинив!..<br>\nПриятелів &nbsp;моїх &nbsp;сердечних<br>\nБагацько &nbsp;він &nbsp;занапастив.<br>\nСидять &nbsp;вони &nbsp;тепер &nbsp;глибоко,<br>\nТак &nbsp;як &nbsp;звідціль &nbsp;до &nbsp;хмар &nbsp;високо...<br>\nЯ &nbsp;лізти &nbsp;в &nbsp;ті &nbsp;ямки &nbsp;боюсь,<br>\nЩоб &nbsp;з &nbsp;радощів &nbsp;не &nbsp;показились,<br>\nМені &nbsp;в &nbsp;саєти &nbsp;не &nbsp;вчепились...<br>\nВід &nbsp;них &nbsp;нічим &nbsp;не &nbsp;відоб'юсь...<br>\n &nbsp; &nbsp;<br>\n &nbsp; &nbsp; &nbsp; &nbsp; &nbsp;ХХХІІІ<br>\nБайдужна-бо &nbsp;мерцям &nbsp;шаблюка,<br>\nНе &nbsp;страшен &nbsp;їм &nbsp;і &nbsp;самопал...<br>\nТам, &nbsp;де &nbsp;щодня, &nbsp;щоночі &nbsp;мука<br>\nДа &nbsp;крик, &nbsp;мов &nbsp;казиться &nbsp;кагал,<br>\nШкода &nbsp;й &nbsp;казати &nbsp;й &nbsp;угрущати,<br>\nТак &nbsp;як &nbsp;рубати &nbsp;да &nbsp;стріляти.<br>\nІ &nbsp;слово &nbsp;й &nbsp;діло &nbsp;там &nbsp;- &nbsp;мана.<br>\nСкрегочуть, &nbsp;мов &nbsp;крізь &nbsp;сон, &nbsp;зубами,<br>\nА &nbsp;скиглять &nbsp;- &nbsp;бач? &nbsp;- &nbsp;вовки &nbsp;вовками...<br>\nІ &nbsp;друга &nbsp;смерть &nbsp;їм &nbsp;не &nbsp;страшна.<br>\n<br>\n &nbsp; &nbsp; &nbsp; &nbsp; &nbsp;ХХХІV<br>\nА &nbsp;там, &nbsp;де &nbsp;мучиться &nbsp;Іуда,<br>\nТуди &nbsp;ніхто &nbsp;ще &nbsp;не &nbsp;спускавсь:<br>\nТакого &nbsp;д'явольського &nbsp;чуда,<br>\nЗдається, &nbsp;й &nbsp;Байда &nbsp;б &nbsp;ізлякавсь.<br>\nНехай &nbsp;воно &nbsp;вам &nbsp;і &nbsp;не &nbsp;сниться,<br>\nНехай &nbsp;їх &nbsp;путь &nbsp;запропаститься,<br>\nТих, &nbsp;що &nbsp;у &nbsp;череві &nbsp;землі<br>\nСидять, &nbsp;мов &nbsp;задоокі &nbsp;раки,<br>\nБоговідсупні &nbsp;гайдамаки,<br>\nЩо &nbsp;серце &nbsp;в &nbsp;їх &nbsp;- &nbsp;самі &nbsp;драглі.<br>\n<br>\n &nbsp; &nbsp; &nbsp; &nbsp; &nbsp;ХХХV<br>\nВ &nbsp;драглянім &nbsp;серці &nbsp;ні &nbsp;закону,<br>\nНі &nbsp;честі &nbsp;й &nbsp;совісті &nbsp;нема.<br>\nВід &nbsp;молодощів &nbsp;та &nbsp;й &nbsp;до &nbsp;скону<br>\nПанує &nbsp;там &nbsp;пекельна &nbsp;тьма.<br>\nЯк &nbsp;яма &nbsp;'д &nbsp;ями &nbsp;в &nbsp;пеклі &nbsp;глибша,<br>\nТак &nbsp;темрява &nbsp;там, &nbsp;знай, &nbsp;густіша:<br>\nТам &nbsp;світить &nbsp;каганець-олжа,<br>\nІ &nbsp;поти &nbsp;світ &nbsp;олживий &nbsp;сяє,<br>\nПокіль &nbsp;безумно &nbsp;досягає<br>\nАж &nbsp;до &nbsp;свяченого &nbsp;ножа...\"<br>\n<br>\n &nbsp; &nbsp; &nbsp; &nbsp; &nbsp;ХХХVІ<br>\nПоважну &nbsp;мову &nbsp;перебила<br>\nМартирим'яну &nbsp;татарва,<br>\nШкварчала &nbsp;ж &nbsp;бо &nbsp;і &nbsp;джеркотіла<br>\nНе &nbsp;то &nbsp;ляхва, &nbsp;не &nbsp;то &nbsp;литва...<br>\nЧи &nbsp;не &nbsp;орда &nbsp;се &nbsp;наступала,<br>\nЩо &nbsp;на &nbsp;сім &nbsp;світі &nbsp;вже &nbsp;пропала?<br>\nЧи &nbsp;се &nbsp;ойойкали &nbsp;жиди?<br>\nТкого &nbsp;гомону &nbsp;чудного<br>\nІ &nbsp;кривомовного, &nbsp;й &nbsp;тупого<br>\nНе &nbsp;чули &nbsp;наші &nbsp;й &nbsp;прадіди.<br>\n<br>\n &nbsp; &nbsp; &nbsp; &nbsp; &nbsp;ХХХVІІ<br>\n\"Се &nbsp;не &nbsp;татаре &nbsp;й &nbsp;не &nbsp;комлики<br>\nІдуть &nbsp;на &nbsp;нашу &nbsp;мертву &nbsp;Русь, &nbsp;-<br>\nРече &nbsp;Мартирим'ян, &nbsp;- &nbsp;се &nbsp;дикі<br>\nУми &nbsp;плетуть &nbsp;хвалу &nbsp;комусь,<br>\nХвалу &nbsp;Некрасову-поету,<br>\nЩо &nbsp;річку &nbsp;каламутну &nbsp;Лету<br>\nВ &nbsp;пустині &nbsp;жизняній &nbsp;знайшов<br>\nІ &nbsp;через &nbsp;неї, &nbsp;повен &nbsp;слави,<br>\nДо &nbsp;кривомовної &nbsp;орави<br>\nДушею &nbsp;мертвою &nbsp;прийшов.<br>\n<br>\n &nbsp; &nbsp; &nbsp; &nbsp; &nbsp;ХХХVІІІ<br>\nНе &nbsp;всі &nbsp;ж &nbsp;бо &nbsp;тут, &nbsp;як &nbsp;той &nbsp;розбійник,<br>\nЩо &nbsp;в &nbsp;темних &nbsp;розум́ах &nbsp;засів<br>\nІ &nbsp;волі &nbsp;й &nbsp;правди &nbsp;ненавидних<br>\nСобі &nbsp;гніздо &nbsp;в &nbsp;їх &nbsp;серці &nbsp;звів,<br>\nНе &nbsp;всі, &nbsp;що &nbsp;чуєте, &nbsp;- &nbsp;гукають,<br>\nМосковську &nbsp;велич &nbsp;проклинають,<br>\nОйойкають, &nbsp;мов &nbsp;жидова, &nbsp;-<br>\nНе &nbsp;всі &nbsp;вони &nbsp;мерці. &nbsp;Між &nbsp;ними<br>\nЄсть &nbsp;і &nbsp;такі, &nbsp;що &nbsp;ще &nbsp;живими,<br>\nЗаконом &nbsp;дивним &nbsp;єстества,<br>\n<br>\n &nbsp; &nbsp; &nbsp; &nbsp; &nbsp;ХХХІХ<br>\nСпускаються &nbsp;між &nbsp;мертві &nbsp;душі<br>\nСвоїм &nbsp;портретом &nbsp;і &nbsp;терплять<br>\nЗаздалегідь &nbsp;у &nbsp;цій &nbsp;катуші,<br>\nЩо &nbsp;мусять &nbsp;мертвими &nbsp;приймать...<br>\nТаке &nbsp;й &nbsp;за &nbsp;Данта &nbsp;вже &nbsp;бувало,<br>\nІ &nbsp;він &nbsp;вид́ав &nbsp;таких &nbsp;чимало,<br>\nЩо &nbsp;між &nbsp;людьми &nbsp;собі &nbsp;живе<br>\nТа &nbsp;ще &nbsp;й &nbsp;святим &nbsp;у &nbsp;дурнів &nbsp;зветься,<br>\nДуша &nbsp;ж &nbsp;у &nbsp;пеклі &nbsp;вже &nbsp;пряжеться<br>\nІ &nbsp;з &nbsp;полом'я, &nbsp;мов &nbsp;бик, &nbsp;реве. &nbsp;<br>\n<br>\n &nbsp; &nbsp; &nbsp; &nbsp; &nbsp;ХL<br>\nСпогляньмо &nbsp;в &nbsp;цю &nbsp;простору &nbsp;яму...<br>\nА &nbsp;ти, &nbsp;Панюто, &nbsp;придивись...<br>\nТой, &nbsp;що &nbsp;на &nbsp;пиці &nbsp;носить &nbsp;пляму<br>\nЗлодюги... &nbsp;де &nbsp;ти &nbsp;з &nbsp;ним &nbsp;зустрівсь?<br>\nБач? &nbsp;мов &nbsp;у &nbsp;трясці &nbsp;весь &nbsp;затрясся!..<br>\nБо &nbsp;в &nbsp;тебе &nbsp;він &nbsp;також &nbsp;прокрався<br>\nВ &nbsp;ім'я &nbsp;Священного &nbsp;Письма,<br>\nЩо &nbsp;ти &nbsp;переклав &nbsp;за &nbsp;мову<br>\nСтару, &nbsp;на &nbsp;рущину &nbsp;здорову,<br>\nЗадля &nbsp;простацького &nbsp;ума.<br>\n<br>\n &nbsp; &nbsp; &nbsp; &nbsp; &nbsp;ХLІ<br>\nЙому &nbsp;книжки &nbsp;й &nbsp;ландкарти, &nbsp;певний<br>\nВ &nbsp;його &nbsp;повазі, &nbsp;ти &nbsp;вручив,<br>\nЩоб &nbsp;він, &nbsp; &nbsp;покіль &nbsp;далекі &nbsp;землі<br>\nОб'їдеш, &nbsp;так &nbsp;як &nbsp;скарб &nbsp;хранив...<br>\nІ &nbsp;він &nbsp;книжки &nbsp;ті &nbsp;до &nbsp;одної<br>\nТа &nbsp;й &nbsp;гроші &nbsp;ще, &nbsp;діяч &nbsp;святої<br>\nЕвтерпи, &nbsp;жрець &nbsp;усіх &nbsp;наук,<br>\nПокрав &nbsp;та &nbsp;й &nbsp;прав. &nbsp;Бо &nbsp;без &nbsp;поваги,<br>\nБез &nbsp;честі, &nbsp;без &nbsp;пуття &nbsp;нетяги<br>\nЖидами &nbsp;ледарі &nbsp;живуть.<br>\n<br>\n &nbsp; &nbsp; &nbsp; &nbsp; &nbsp;ХLІІ<br>\nА &nbsp;ось &nbsp;швиденький, &nbsp;приязненький<br>\nРусинчик, &nbsp;що &nbsp;тебе &nbsp;лестив<br>\nПослугою, &nbsp;і &nbsp;сей &nbsp;гарненькі<br>\nКнижки &nbsp;твої &nbsp;занапастив<br>\nІ &nbsp;не &nbsp;соромився &nbsp;брехати,<br>\nМовляв &nbsp;- &nbsp;йому &nbsp;подарувати<br>\nПривіз &nbsp;єси &nbsp;такі &nbsp;книжки,<br>\nЩо &nbsp;їх &nbsp;і &nbsp;з &nbsp;рук &nbsp;не &nbsp;випускають<br>\nІ &nbsp;на &nbsp;столі &nbsp;щоденно &nbsp;мають<br>\nПрацелюбиві &nbsp;письмаки.<br>\n<br>\n &nbsp; &nbsp; &nbsp; &nbsp; &nbsp;ХLІІІ<br>\nДивись, &nbsp;Панюто: &nbsp;он &nbsp;гогоче<br>\nІ &nbsp;той &nbsp;важний &nbsp;на &nbsp;працю &nbsp;бик,<br>\nЩо &nbsp;все &nbsp;до &nbsp;пр́освіти &nbsp;охоче<br>\nТуманом &nbsp;туманити &nbsp;звик.<br>\nІ &nbsp;сей &nbsp;із &nbsp;іншими &nbsp;такими,<br>\nГрошви &nbsp;рибалками &nbsp;хисткими,<br>\nДо &nbsp;тебе, &nbsp;синку, &nbsp;підлизавсь<br>\nІ &nbsp;в &nbsp;тебе &nbsp;не &nbsp;одну &nbsp;сотнягу,<br>\nЙого &nbsp;б &nbsp;то &nbsp;праці &nbsp;рівновагу,<br>\nПіймавши &nbsp;лжею, &nbsp;облизавшись.<br>\n<br>\n &nbsp; &nbsp; &nbsp; &nbsp; &nbsp;ХLIV<br>\nА &nbsp;хочеш &nbsp;бачити &nbsp;між &nbsp;ними<br>\nЗ &nbsp;ушима &nbsp;довгими &nbsp;портрет<br>\nДурного &nbsp;дурбаса?.. &nbsp;Своїми &nbsp;<br>\nЖертвами &nbsp;се &nbsp;- &nbsp;благий &nbsp;поет,<br>\nТа &nbsp;про &nbsp;жертв́и &nbsp;свої &nbsp;скрізь &nbsp;трубить<br>\nІ &nbsp;честь &nbsp;того &nbsp;й &nbsp;повагу &nbsp;губить,<br>\nКому &nbsp;навколішках &nbsp;підніс<br>\nСам &nbsp;жертву &nbsp;на &nbsp;олтар &nbsp;отчизни,<br>\nІ &nbsp;за &nbsp;очима &nbsp;укоризни<br>\nІ &nbsp;брехні &nbsp;щирить, &nbsp;ниций &nbsp;пес.<br>\n<br>\n &nbsp; &nbsp; &nbsp; &nbsp; &nbsp;ХLV<br>\nА &nbsp;он &nbsp;за &nbsp;ним &nbsp;ревуть &nbsp;ще &nbsp;двоє<br>\nЛихих &nbsp;його &nbsp;приятелів.<br>\nОбидва &nbsp;- &nbsp;злюки-громобої,<br>\nТа &nbsp;дідько &nbsp;їх &nbsp;не &nbsp;спокусив.<br>\nВони &nbsp;такими &nbsp;й &nbsp;породились,<br>\nХрестились &nbsp;і &nbsp;перехрестились,<br>\nІ &nbsp;стали &nbsp;залюбки &nbsp;брехать<br>\nУкупі &nbsp;з &nbsp;дурбасом &nbsp;ушатим,<br>\nІ &nbsp;все &nbsp;твоє &nbsp;вже &nbsp;аж &nbsp;до &nbsp;хати<br>\nТвоє &nbsp;нищить-руйнувать.<br>\n<br>\n &nbsp; &nbsp; &nbsp; &nbsp; &nbsp;ХLVІ<br>\nА &nbsp;що? &nbsp;впізнав? &nbsp;Се &nbsp;їх &nbsp;сковали<br>\nЧорти &nbsp;шкварчущим &nbsp;ланцюгом &nbsp;<br>\nЗа &nbsp;те, &nbsp;що &nbsp;вкупі &nbsp;відтягали<br>\nУ &nbsp;тебе &nbsp;куплений &nbsp;вже &nbsp;дом,<br>\nБажав &nbsp;єси &nbsp;добра &nbsp;святого,<br>\nКупивши &nbsp;дом &nbsp;серед &nbsp;сліпого<br>\nСільського &nbsp;люду &nbsp;у &nbsp;туми,<br>\nЩо &nbsp;тілько &nbsp;й &nbsp;знає &nbsp;їсти-пити<br>\nДа &nbsp;легою &nbsp;на &nbsp;світі &nbsp;жити<br>\nПроміж &nbsp;трудящими &nbsp;людьми.<br>\n<br>\n &nbsp; &nbsp; &nbsp; &nbsp; &nbsp;ХLVІІ<br>\nДивись, &nbsp;он &nbsp;двадцять &nbsp;і &nbsp;чотири<br>\nНа &nbsp;лобі &nbsp;випалено &nbsp;в &nbsp;їх.<br>\nСе &nbsp;та &nbsp;цифіра, &nbsp;що &nbsp;лічили<br>\nГоди &nbsp;перебрехів &nbsp;своїх.<br>\nНа &nbsp;двадцять &nbsp;і &nbsp;чотири &nbsp;роки<br>\nЇх &nbsp;душі &nbsp;у &nbsp;казан &nbsp;глибокий<br>\nЧортяки &nbsp;вкинуть &nbsp;при &nbsp;тобі...<br>\nВже &nbsp;закипає, &nbsp;і &nbsp;чортяки,<br>\nНеситі &nbsp;муками &nbsp;собаки,<br>\nВ &nbsp;долоні &nbsp;плещуть &nbsp;їх &nbsp;судьбі.<br>\n<br>\n &nbsp; &nbsp; &nbsp; &nbsp; &nbsp;ХLVІІІ<br>\nА &nbsp;он &nbsp;- &nbsp;споглянь &nbsp;- &nbsp;з &nbsp;мордви &nbsp;причепа.<br>\nМіж &nbsp;наших &nbsp;рідних &nbsp;брехунів.<br>\nСього &nbsp;прийняв &nbsp;би &nbsp;й &nbsp;пес &nbsp;Мазепа<br>\nВ &nbsp;Батурині &nbsp;до &nbsp;сердюків,<br>\nЩо &nbsp;на &nbsp;царя &nbsp;Петра &nbsp;брехали<br>\nІ &nbsp;Карлу-свату &nbsp;продавали<br>\nНасліддє &nbsp;київське &nbsp;Москви,<br>\nЩо &nbsp;всім &nbsp;козацтвом &nbsp;колотили<br>\nІ &nbsp;трохи &nbsp;знов &nbsp;нас &nbsp;не &nbsp;втопили<br>\nВ &nbsp;давняшніх &nbsp;каверзах &nbsp;Ляхви.<br>\n<br>\n &nbsp; &nbsp; &nbsp; &nbsp; &nbsp; &nbsp;ХLІХ<br>\nТепер &nbsp;чортам &nbsp;казки &nbsp;брехливі<br>\nШвиденько, &nbsp;мов &nbsp;ладки, &nbsp;пече<br>\nІ, &nbsp;як &nbsp;товкли &nbsp;діди &nbsp;зрадливі,<br>\nУ &nbsp;ступі &nbsp;правду &nbsp;знай &nbsp;товче:<br>\nЗ &nbsp;верби &nbsp;гнилиці &nbsp;трусить &nbsp;груші<br>\nПро &nbsp;казколюбні &nbsp;мертві &nbsp;душі,<br>\nЩо &nbsp;в &nbsp;іншої &nbsp;й &nbsp;живіт &nbsp;болить,<br>\nТа &nbsp;борзописцеві &nbsp;байдуже,<br>\nНезгірш &nbsp;од &nbsp;баби &nbsp;моркву &nbsp;струже<br>\nІ &nbsp;на &nbsp;все &nbsp;пекло &nbsp;верещить\".<br>\n<br>\n &nbsp; &nbsp; &nbsp; &nbsp; &nbsp;L<br>\nТа &nbsp;як &nbsp;було &nbsp;й &nbsp;не &nbsp;верещати?<br>\nВін &nbsp;роздобув &nbsp;собі &nbsp;жидка<br>\nІ &nbsp;став &nbsp;його &nbsp;так &nbsp;вихваляти,<br>\nНемов &nbsp;Пегаса-ступака.<br>\nА &nbsp;той &nbsp;йому &nbsp;під &nbsp;ноги &nbsp;слався<br>\nІ &nbsp;з &nbsp;ним &nbsp;укупі &nbsp;величався,<br>\nЩо &nbsp;\"з &nbsp;Кулішем &nbsp;удвох &nbsp;рубав<br>\nЙого &nbsp;сокирою &nbsp;в &nbsp;письменстві\".<br>\nІ &nbsp;Кулішу &nbsp;б &nbsp;то &nbsp;в &nbsp;совершенстві<br>\nСловесному &nbsp;допомагав.<br>\n<br>\n &nbsp; &nbsp; &nbsp; &nbsp; &nbsp;LІ<br>\nТепер &nbsp;же &nbsp;за &nbsp;дешеву &nbsp;славу<br>\nЧервоним &nbsp;золотом &nbsp;платив,<br>\nЩо, &nbsp;по &nbsp;пекельному &nbsp;уставу,<br>\nІз &nbsp;дров, &nbsp;як &nbsp;жар &nbsp;палких, &nbsp;робив.<br>\nЙого &nbsp;ж &nbsp;самого, &nbsp;знай, &nbsp;кололи<br>\nЧорти, &nbsp;щоб &nbsp;гроші &nbsp;не &nbsp;хололи,<br>\nЩо &nbsp;під &nbsp;Мордовцем &nbsp;роздував.<br>\nІ &nbsp;він &nbsp;йому &nbsp;хвалу &nbsp;земную<br>\nПеревертав &nbsp;ув &nbsp;алілую,<br>\nЩо, &nbsp;вовком &nbsp;скиглячи, &nbsp;співав.<br>\n<br>\n &nbsp; &nbsp; &nbsp; &nbsp; &nbsp;LІІ<br>\n\"Дідусю! &nbsp;- &nbsp;тут &nbsp;Куліш &nbsp;озвався, &nbsp;-<br>\nПро &nbsp;пекло &nbsp;лучче &nbsp;думав &nbsp;я:<br>\nНе &nbsp;знав &nbsp;сього &nbsp;й &nbsp;не &nbsp;сподівався,<br>\nЩо &nbsp;тут &nbsp;вся &nbsp;та &nbsp;лиха &nbsp;сім'я<br>\nПисьмацька, &nbsp;панська &nbsp;й &nbsp;гайдамацька,<br>\nЩо &nbsp;нас, &nbsp;мов &nbsp;пес, &nbsp;ірвав &nbsp;зненацька...<br>\nЯ &nbsp;в &nbsp;їй &nbsp;невдахою &nbsp;родивсь...<br>\nНе &nbsp;хочу &nbsp;бачити &nbsp;портретів<br>\nСих &nbsp;ледарів, &nbsp;олжі &nbsp;поетів, &nbsp;-<br>\nНехай &nbsp;усім &nbsp;їм &nbsp;сниться &nbsp;біс!\"<br>\n<br>\n &nbsp; &nbsp; &nbsp; &nbsp; &nbsp;LІІІ<br>\n\"Він &nbsp;їм &nbsp;і &nbsp;сниться, &nbsp;любе &nbsp;чадо,<br>\nА &nbsp;то &nbsp;б &nbsp;вони &nbsp;тут &nbsp;не &nbsp;були,<br>\nАж &nbsp;поки &nbsp;се &nbsp;паршиве &nbsp;стадо<br>\nСмерть &nbsp;не &nbsp;турнула &nbsp;б &nbsp;із &nbsp;землі...<br>\nНо &nbsp;мушу &nbsp;хирного &nbsp;щадити...<br>\nТи &nbsp;довго &nbsp;ще &nbsp;гіркую &nbsp;пити<br>\nПовинен &nbsp;між &nbsp;людей &nbsp;єси...<br>\nБо &nbsp;за &nbsp;химерним &nbsp;талалайством<br>\nТа &nbsp;за &nbsp;сліпим-п'яним &nbsp;кобзарством<br>\nСвого &nbsp;ума &nbsp;їм &nbsp;не &nbsp;даси...<br>\n<br>\n &nbsp; &nbsp; &nbsp; &nbsp; &nbsp;LІV<br>\nНу, &nbsp;та &nbsp;ще &nbsp;в &nbsp;другу &nbsp;подивися<br>\nБезодню &nbsp;чортової &nbsp;лжі,<br>\nЩоб &nbsp;знав, &nbsp;ізвідкіля &nbsp;взялися<br>\nСвячені &nbsp;в &nbsp;кобзаря &nbsp;ножі.<br>\nСпогляне: &nbsp;се &nbsp;бенкет-пир &nbsp;чортячий,<br>\nГардимер &nbsp;шинковий &nbsp;козачий...<br>\nБач? &nbsp;ходить &nbsp;кінва &nbsp;кругова.<br>\nІ &nbsp;не &nbsp;хотіли &nbsp;б &nbsp;з &nbsp;неї &nbsp;пити,<br>\nДа &nbsp;мусять: &nbsp;бо &nbsp;живцем &nbsp;лупити<br>\nГотова &nbsp;зараз &nbsp;їх &nbsp;чортва.<br>\n<br>\n &nbsp; &nbsp; &nbsp; &nbsp; &nbsp;LV<br>\nЧи &nbsp;не &nbsp;догадуєшся, &nbsp;хто &nbsp;се?<br>\nНе &nbsp;чернь &nbsp;козацька, &nbsp;все &nbsp;пани,<br>\nПисьмацтво &nbsp;все &nbsp;простоволосе<br>\nГірку &nbsp;лжу &nbsp;п'є &nbsp;у &nbsp;сатани...\"<br>\nАж &nbsp;затрусивсь &nbsp;увесь, &nbsp;як &nbsp;глянув<br>\nКуліш &nbsp;у &nbsp;ту &nbsp;страшенну &nbsp;яму...<br>\nВпізнав &nbsp;паливод-письмаків,<br>\nЩо &nbsp;брехнями &nbsp;грошви &nbsp;надбали,<br>\nЦарів &nbsp;премудрих &nbsp;зневажали<br>\nТа &nbsp;вихваляли &nbsp;козаків.<br>\n<br>\n &nbsp; &nbsp; &nbsp; &nbsp; &nbsp;LVІ<br>\n\"Дідусю! &nbsp;змилуйся! &nbsp;не &nbsp;хочу<br>\nДивитись &nbsp;ту &nbsp;злорічну &nbsp;тлю!<br>\nВертай &nbsp;мене &nbsp;боржій &nbsp;в &nbsp;робочу,<br>\nВ &nbsp;простацьку, &nbsp;вбогу &nbsp;жизнь &nbsp;мою!\" &nbsp;-<br>\n\"Так! &nbsp;мушу &nbsp;хирного &nbsp;щадити:<br>\nБо &nbsp;довго &nbsp;ще &nbsp;гіркую &nbsp;пити<br>\nПовинен &nbsp;між &nbsp;живих &nbsp;єси...<br>\nМорока &nbsp;тілько &nbsp;нам &nbsp;з &nbsp;Іллею:<br>\nВсе &nbsp;робить &nbsp;волею &nbsp;своєю &nbsp;-<br>\nБлищить-гримить, &nbsp;як &nbsp;хоч &nbsp;проси!<br>\n<br>\n &nbsp; &nbsp; &nbsp; &nbsp; &nbsp;LVІІ<br>\nКоли &nbsp;б &nbsp;не &nbsp;він, &nbsp;я &nbsp;вас &nbsp;до &nbsp;бога<br>\nПростісінько &nbsp;б &nbsp;у &nbsp;рай &nbsp;помчав.<br>\nМені &nbsp;знакома &nbsp;ся &nbsp;дорога:<br>\nНе &nbsp;раз, &nbsp;не &nbsp;два &nbsp;її &nbsp;верстав.<br>\nКлючар &nbsp;же &nbsp;наш &nbsp;собі &nbsp;старенький,<br>\nДо &nbsp;всіх, &nbsp;що &nbsp;каються, &nbsp;благенький:<br>\nБо &nbsp;й &nbsp;сам &nbsp;колись &nbsp;умів &nbsp;грішить...<br>\nПопробую &nbsp;Іллю &nbsp;святого,<br>\nМов &nbsp;Зевса &nbsp;грецького &nbsp;гнівн́ого,<br>\nКадилом &nbsp;любим &nbsp;підкупить.<br>\n<br>\n &nbsp; &nbsp; &nbsp; &nbsp; &nbsp;LVІІІ<br>\nВельможне-бо &nbsp;небесне &nbsp;панство<br>\nКадило &nbsp;нюхає &nbsp;земне<br>\nІ &nbsp;думає &nbsp;про &nbsp;лютеранство,<br>\nЩо &nbsp;в &nbsp;його &nbsp;серце &nbsp;кам'яне.<br>\nОце &nbsp;ж &nbsp;летімо &nbsp;до &nbsp;Лівану, &nbsp;-<br>\nПро &nbsp;цю &nbsp;святих &nbsp;носів &nbsp;оману<br>\nТам &nbsp;смирни &nbsp;й &nbsp;мірри &nbsp;зберемо.<br>\nНо &nbsp;перш &nbsp;над &nbsp;Стікса &nbsp;берегами<br>\nЗ &nbsp;двома &nbsp;злучімось &nbsp;письмаками<br>\nТа &nbsp;вкупі &nbsp;вже &nbsp;й &nbsp;полетимо.<br>\n<br>\n &nbsp; &nbsp; &nbsp; &nbsp; &nbsp;LІХ<br>\nОх! &nbsp;не &nbsp;люблю &nbsp;я, &nbsp;що &nbsp;Старого<br>\nНе &nbsp;так-то &nbsp;слухають &nbsp;боги...<br>\nХоч &nbsp;і &nbsp;потужен &nbsp;він, &nbsp;та &nbsp;в &nbsp;його<br>\nГнуздати &nbsp;всіх &nbsp;нема &nbsp;снаги.<br>\nІлля-гримій &nbsp;гримить-стріляє,<br>\nПетро-ключар, &nbsp;знай, &nbsp;спить-куняє,<br>\nА &nbsp;сам &nbsp;далеко &nbsp;десь &nbsp;живе,<br>\nІ &nbsp;рад &nbsp;би &nbsp;всіх &nbsp;запомагати,<br>\nТа &nbsp;за &nbsp;громами &nbsp;не &nbsp;чувати,<br>\nЧи &nbsp;хто &nbsp;ридає, &nbsp;чи &nbsp;реве.<br>\n<br>\n &nbsp; &nbsp; &nbsp; &nbsp; &nbsp;LХ<br>\nНу, &nbsp;та &nbsp;попробуймо &nbsp;летіти<br>\nПонад &nbsp;землею, &nbsp;щоб &nbsp;з-за &nbsp;хмар<br>\nГрімій &nbsp;гаразд &nbsp;не &nbsp;зміг &nbsp;слідити,<br>\nКуди &nbsp;жива &nbsp;простує &nbsp;твар.<br>\nПро &nbsp;тебе &nbsp;се &nbsp;скажу: &nbsp;сі &nbsp;ж &nbsp;троє,<br>\nІсько &nbsp;й &nbsp;брехак &nbsp;завзятих &nbsp;двоє,<br>\nЗемну &nbsp;вже &nbsp;ляму &nbsp;відбули.<br>\nА &nbsp;щоб &nbsp;Ілля &nbsp;не &nbsp;догадався,<br>\nХто &nbsp;ще &nbsp;з &nbsp;землі &nbsp;живущий &nbsp;знявся,<br>\nПеревернімось &nbsp;ув &nbsp;орли\".<br>\n<br>\n &nbsp; &nbsp; &nbsp; &nbsp; &nbsp;LХІ<br>\nРече &nbsp;- &nbsp;і &nbsp;не &nbsp;дими &nbsp;з &nbsp;димами<br>\nСтовпом &nbsp;понад &nbsp;трьома &nbsp;звились,<br>\nНе &nbsp;туман́и &nbsp;то &nbsp;з &nbsp;туман́ами<br>\nНад &nbsp;Ахероном &nbsp;піднялись.<br>\nНі! &nbsp;се &nbsp;з &nbsp;чортячої &nbsp;темниці,<br>\nМов &nbsp;сам &nbsp;Ілля &nbsp;на &nbsp;колесниці,<br>\nБез &nbsp;полом'я &nbsp;вони &nbsp;знялись.<br>\nПонад &nbsp;порогами &nbsp;й &nbsp;Хароном,<br>\nНад &nbsp;каюком, &nbsp;турецьким &nbsp;ч́овном,<br>\nНемов &nbsp;орли, &nbsp;в &nbsp;диму &nbsp;неслись.<br>\n<br>\n &nbsp; &nbsp; &nbsp; &nbsp; &nbsp;LХІІ<br>\nНа &nbsp;дим &nbsp;сей &nbsp;скрива &nbsp;позирає<br>\nХарон, &nbsp;мов &nbsp;на &nbsp;мисливця &nbsp;вовк,<br>\nІ &nbsp;що &nbsp;воно &nbsp;таке &nbsp;літає,<br>\nНе &nbsp;візьме &nbsp;потурнак &nbsp;у &nbsp;товк<br>\nЧорти &nbsp;собі &nbsp;поторопіли<br>\nІ &nbsp;ледві &nbsp;ч́овна &nbsp;не &nbsp;розбили<br>\nОб &nbsp;Ненаситецький &nbsp;поріг...<br>\nАж &nbsp;ось &nbsp;- &nbsp;за &nbsp;Стіксом &nbsp;зупинилось<br>\nІ &nbsp;стиха &nbsp;до &nbsp;брехак &nbsp;спустилось<br>\nТоді &nbsp;він &nbsp;правду &nbsp;постеріг.<br>\n<br>\n &nbsp; &nbsp; &nbsp; &nbsp; &nbsp;LХІІІ<br>\n\"На &nbsp;біса &nbsp;ж, &nbsp;- &nbsp;каже, &nbsp;- &nbsp;ми &nbsp;трудились,<br>\nГатили &nbsp;в &nbsp;пекло &nbsp;християн?<br>\nХіба &nbsp;щоб &nbsp;ними &nbsp;поживились<br>\nТакі, &nbsp;як &nbsp;сей &nbsp;Мартирим'ян?..<br>\nКатма, &nbsp;бачу, &nbsp;і &nbsp;в &nbsp;чорта &nbsp;глузду:<br>\nНе &nbsp;Аріману &nbsp;він, &nbsp;Ормузду<br>\nДаремно &nbsp;панщину &nbsp;робив...<br>\nКоли &nbsp;б &nbsp;ще &nbsp;той, &nbsp;що &nbsp;проміж &nbsp;зорі<br>\nВливає &nbsp;пр́осторонь, &nbsp;як &nbsp;море,<br>\nВсі &nbsp;грішні &nbsp;душі &nbsp;не &nbsp;простив!<br>\n<br>\n &nbsp; &nbsp; &nbsp; &nbsp; &nbsp;LХІV<br>\nТоді &nbsp;чорти &nbsp;мене &nbsp;самого<br>\nЗ &nbsp;нудьги &nbsp;прягтимуть &nbsp;на &nbsp;жару!<br>\nХіба &nbsp;вже &nbsp;хмеля &nbsp;їм &nbsp;старого,<br>\nМов &nbsp;чемерицю, &nbsp;в &nbsp;прах &nbsp;зотру,<br>\nЩоб &nbsp;чхали, &nbsp;покіль &nbsp;я &nbsp;втікати,<br>\nП'ят́ами &nbsp;буду &nbsp;їм &nbsp;кивати,<br>\nЯк &nbsp;з &nbsp;Трої &nbsp;накивав &nbsp;Еней<br>\nОй-ой! &nbsp;коли &nbsp;б &nbsp;був &nbsp;догадався<br>\nТа &nbsp;миттю &nbsp;за &nbsp;трьома &nbsp;ввігнався,<br>\nЯк &nbsp;за &nbsp;Іллею &nbsp;Єлисей!..\"<br>\n<br>\n &nbsp; &nbsp; &nbsp; &nbsp; &nbsp;LХV<br>\nШкода! &nbsp;Дим-хмара &nbsp;налетіла<br>\nНа &nbsp;двох &nbsp;ствер́ежених &nbsp;писак<br>\nІ &nbsp;їх &nbsp;до &nbsp;бога &nbsp;підхопила.<br>\nЗоставсь &nbsp;один &nbsp;Лях &nbsp;Потурнак.<br>\nЗосталося &nbsp;ж &nbsp;йому &nbsp;й &nbsp;барило,<br>\nЩо &nbsp;горілками &nbsp;так &nbsp;душіло,<br>\nЗостався &nbsp;і &nbsp;важкий &nbsp;гаман.<br>\nДаремно &nbsp;мудровали &nbsp;злюки,<br>\nЯк &nbsp;мистецям &nbsp;завдати &nbsp;муки:<br>\nВсе &nbsp;знівечив &nbsp;Мартирим'ян.<br>\n<br>\n &nbsp; &nbsp; &nbsp; &nbsp; &nbsp;LХVІ<br>\nДо &nbsp;бога... &nbsp;О! &nbsp;як &nbsp;там &nbsp;простірно<br>\nІ &nbsp;серцю &nbsp;нашому, &nbsp;й &nbsp;уму!<br>\nСіяє &nbsp;в &nbsp;бозі &nbsp;дух &nbsp;наш &nbsp;зірно,<br>\nІ &nbsp;вже &nbsp;границь &nbsp;нема &nbsp;йому.<br>\nЯк &nbsp;божа &nbsp;просторонь &nbsp;безкрая<br>\nВсі &nbsp;міради &nbsp;ісповняє,<br>\nЩо &nbsp;нам &nbsp;здаються &nbsp;без &nbsp;числа, &nbsp;-<br>\nВсе &nbsp;в &nbsp;бозі &nbsp;дух &nbsp;наш &nbsp;обіймає,<br>\nІ &nbsp;правда &nbsp;кривду &nbsp;просвітляє<br>\nБез &nbsp;недорозуму &nbsp;і &nbsp;зла.<br>\n<br>\n &nbsp; &nbsp; &nbsp; &nbsp; &nbsp;LХVІІ<br>\nТак &nbsp;неборак &nbsp;Панько &nbsp;хвалився<br>\nМіж &nbsp;тими &nbsp;чотирма &nbsp;тіньми...<br>\nНі! &nbsp;не &nbsp;хвалився, &nbsp;- &nbsp;він &nbsp;молився,<br>\nТа &nbsp;мусив &nbsp;знов &nbsp;жить &nbsp;між &nbsp;людьми.<br>\nЯкі &nbsp;ні &nbsp;є &nbsp;вони &nbsp;на &nbsp;світі,<br>\nА &nbsp;треба &nbsp;з &nbsp;ними &nbsp;якось &nbsp;жити...<br>\n\"Не &nbsp;хочу...\", &nbsp;ні!сього &nbsp;сказать<br>\nЙому, &nbsp;на &nbsp;піддержку &nbsp;безумним<br>\nЧи &nbsp;аж &nbsp;надто &nbsp;вже &nbsp;розумним,<br>\nНе &nbsp;дасть &nbsp;господня &nbsp;благодать.\n\n\n<br><br>\n"
}