{
  "author": "cUFmgCmJB",
  "id": "Ye2_UQVLR",
  "title": "КАТЕРИНА БІЛОКУР: ПІЖМУРКИ КВІТІВ",
  "link": "metrs_poem.php?poem=401",
  "html": "\n<h4></h4>\n\n<a href=\"/metrs.php?id=77&amp;type=tvorch\" class=\"redhr1\">Творчість</a> |\n<a href=\"/metrs.php?id=77&amp;type=biogr\" class=\"redhr1\">Біографія</a> |\n<a href=\"/metrs.php?id=77&amp;type=critiques\" class=\"redhr1\">Критика</a>\n\n<h4>КАТЕРИНА БІЛОКУР: ПІЖМУРКИ КВІТІВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nКвітка &nbsp;ховається &nbsp;за &nbsp;квітку,<br>\nграється &nbsp;з &nbsp;глядачем &nbsp;у &nbsp;піжмурки,<br>\nне &nbsp;з'являється &nbsp;доти, &nbsp;поки &nbsp;її &nbsp;не &nbsp;назвеш:<br>\n\"Ти, &nbsp;квітко &nbsp;блакитна, &nbsp;що &nbsp;в'єшся &nbsp;все &nbsp;вгору &nbsp;та &nbsp;вгору,<br>\nтвориш &nbsp;своїм &nbsp;цвітінням &nbsp;перед &nbsp;очима &nbsp;стіну,<br>\nтоді &nbsp;вже &nbsp;й &nbsp;не &nbsp;знаєш, &nbsp;чи &nbsp;то &nbsp;квіти, &nbsp;чи &nbsp;небо &nbsp;-<br>\nкручені &nbsp;паничі\".<br>\nІ &nbsp;кручені &nbsp;паничі &nbsp;з'являються &nbsp;з-поза &nbsp;неназваних &nbsp;квітів.<br>\n\"Ти, &nbsp;квітко &nbsp;блакитніша, &nbsp;що &nbsp;ростеш &nbsp;при &nbsp;дорозі,<br>\nподорожніх &nbsp;виглядом &nbsp;своїм &nbsp;звеселяєш,<br>\nпроводжаєш &nbsp;ідучих &nbsp;із &nbsp;поля &nbsp;помахами<br>\nблакитної &nbsp;хусточки &nbsp;-<br>\nволошка\".<br>\nІ &nbsp;волошка &nbsp;виходить &nbsp;із-за &nbsp;спин &nbsp;інших &nbsp;квітів.<br>\n\"Ти, &nbsp;квітко &nbsp;найблакитніша, &nbsp;що &nbsp;стелишся<br>\nнизенько &nbsp;по &nbsp;землі,<br>\nщоб &nbsp;і &nbsp;мертві &nbsp;небо &nbsp;побачили &nbsp;-<br>\nбарвінок\".<br>\nІ &nbsp;барвінок &nbsp;цвіте &nbsp;з-поза &nbsp;невідомих &nbsp;квітів.<br>\n<br>\nДля &nbsp;тих, &nbsp;хто &nbsp;не &nbsp;знали &nbsp;їхні &nbsp;назви &nbsp;по-українському, &nbsp;<br>\nквіти &nbsp;не &nbsp;існують:<br>\nдля &nbsp;чужинців, &nbsp;які &nbsp;пильно &nbsp;стежили,<br>\nяк &nbsp;малярка &nbsp;водила &nbsp;пензлем<br>\nіз &nbsp;набраною &nbsp;ультрамариновою &nbsp;фарбою, &nbsp;на &nbsp;полотні &nbsp;-<br>\nквіти &nbsp;були &nbsp;непомітні:<br>\nтільки &nbsp;пензель &nbsp;торкався &nbsp;полотна,<br>\nяк &nbsp;фарба &nbsp;щезала, &nbsp;усотувалася &nbsp;в &nbsp;полотно,<br>\nяк &nbsp;молоко &nbsp;крізь &nbsp;цідилок &nbsp;-<br>\nбіле &nbsp;полотно, &nbsp;та &nbsp;й &nbsp;годі, &nbsp;а &nbsp;перед &nbsp;ним<br>\nжінка &nbsp;з &nbsp;наполоханими &nbsp;очима,<br>\nводить &nbsp;сухим &nbsp;пензлем &nbsp;по &nbsp;поверхні &nbsp;полотна.<br>\n<br>\nМалярчине &nbsp;заняття &nbsp;покваліфікували &nbsp;як &nbsp;непрактичне &nbsp;<br>\nі &nbsp;таке, &nbsp;що &nbsp;не &nbsp;має &nbsp;сенсу, &nbsp;<br>\nхоч &nbsp;і &nbsp;не &nbsp;вороже &nbsp;для &nbsp;них, &nbsp;<br>\nтому &nbsp;залишили &nbsp;її &nbsp;в &nbsp;спокої.<br>\n<br>\nТа &nbsp;варто &nbsp;було &nbsp;малярці &nbsp;назвати &nbsp;квіти &nbsp;їхніми &nbsp;іменами, &nbsp;<br>\nяк &nbsp;вони &nbsp;стали &nbsp;рівненько &nbsp;за &nbsp;тином, &nbsp;<br>\nяк &nbsp;пустотливі &nbsp;діти, &nbsp;і &nbsp;зацвіли &nbsp;блакитне.<br>\n<br>\n\n\n\n<br><br>\n"
}