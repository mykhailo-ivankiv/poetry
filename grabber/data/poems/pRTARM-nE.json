{
  "author": "B44WbOoC",
  "id": "pRTARM-nE",
  "title": "КРУТІ СХОДИ РОБІТНИЧОГО ДОМУ НА 4-Й ВУЛИЦІ В НЬЮ-ЙОРКУ",
  "link": "metrs_poem.php?poem=13160",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>КРУТІ СХОДИ РОБІТНИЧОГО ДОМУ НА 4-Й ВУЛИЦІ В НЬЮ-ЙОРКУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТакий &nbsp;народився, &nbsp;такий &nbsp;удавсь,<br>\nДуша &nbsp;плазувати &nbsp; &nbsp;не &nbsp;звикла.<br>\nВін &nbsp;ще &nbsp;недавно &nbsp;на &nbsp;линві &nbsp;гойдавсь,<br>\nМив &nbsp;хмарочосам &nbsp;вікна.<br>\n<br>\nОбертом &nbsp;йшла &nbsp;йому &nbsp;голова<br>\nВід &nbsp;тої &nbsp;гойдалки-мийки,<br>\nА &nbsp;він &nbsp;у &nbsp;небі &nbsp;з &nbsp;розпуки &nbsp;співав<br>\nСороміцькі &nbsp;такі &nbsp;коломийки.<br>\n<br>\nКрізь &nbsp;скло &nbsp;реготілись &nbsp;офіси, &nbsp;банки,<br>\nТа &nbsp;не &nbsp;вибили &nbsp;з &nbsp;нього &nbsp;безвольну &nbsp;сльозу.<br>\nЛюто &nbsp;мив, &nbsp;щоб &nbsp;розплющили &nbsp;баньки<br>\nІ &nbsp;зглянулись &nbsp;на &nbsp;тих, &nbsp;що &nbsp;внизу.<br>\n<br>\nЗ &nbsp;підхмар’я &nbsp;він &nbsp;зором &nbsp;сягав &nbsp;Дніпра<br>\nІ &nbsp;солідарно &nbsp;гукав &nbsp;до &nbsp;друга:<br>\nПодолана &nbsp;важко &nbsp;крута &nbsp;гора,<br>\nА &nbsp;далі &nbsp;– &nbsp;крутіша &nbsp;друга.<br>\n<br>\nЙому &nbsp;вже &nbsp;й &nbsp;по &nbsp;рівному &nbsp;нині &nbsp;– &nbsp;не &nbsp;дуже,<br>\nТа &nbsp;що &nbsp;казати &nbsp;– &nbsp;по &nbsp;цій &nbsp;крутизні,<br>\nСкрутно, &nbsp;батьку, &nbsp;нелегко, &nbsp;друже?<br>\nОбіпрись &nbsp;на &nbsp;рамено &nbsp;мені.<br>\n<br>\nСходини &nbsp;– &nbsp;кожен &nbsp;сучок &nbsp;знайомий &nbsp;–<br>\nНіби &nbsp;вчорашні, &nbsp;але &nbsp;вже &nbsp;й &nbsp;не &nbsp;ті.<br>\nІде &nbsp;до &nbsp;свого &nbsp;робітного &nbsp;дому<br>\nПорадитись &nbsp;у &nbsp;гурті.<br>\n<br>\nХто &nbsp;на &nbsp;фініші, &nbsp;хто &nbsp;на &nbsp;старті…<br>\nСвіте &nbsp;проклятий, &nbsp;ми &nbsp;ще &nbsp;не &nbsp;квити!<br>\nА &nbsp;за &nbsp;рогом &nbsp;зіщулилась &nbsp;тінь &nbsp;Маккарті,<br>\nНе &nbsp;наважуючись &nbsp;його &nbsp;зупинити.<br>\n\n\n\n<br><br>\n"
}