{
  "author": "B44WbOoC",
  "id": "11rjLfdbz",
  "title": "ТУГА ЗА ЧОЛОВІКОМ З РОМАНІВКИ",
  "link": "metrs_poem.php?poem=12777",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ТУГА ЗА ЧОЛОВІКОМ З РОМАНІВКИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТам, &nbsp;де &nbsp;зливаються &nbsp;Висі,<br>\nМала &nbsp;і &nbsp;Велика,<br>\nЖив &nbsp;чоловік.<br>\nІ &nbsp;не &nbsp;було &nbsp;ні &nbsp;в &nbsp;степу, &nbsp;ні &nbsp;в &nbsp;лісі<br>\nЩасливішого &nbsp;чоловіка.<br>\nВін &nbsp;обіймав &nbsp;любов’ю<br>\nСвіт &nbsp;і &nbsp;своє &nbsp;невеличке &nbsp;сільце.<br>\nРідній &nbsp;землі &nbsp;волю &nbsp;<br>\nВимолював &nbsp;кров’ю<br>\nІ, &nbsp;мов &nbsp;соняшник,<br>\nПовертав &nbsp;до &nbsp;сонця &nbsp;лице.<br>\nЙого &nbsp;на &nbsp;війні &nbsp;не &nbsp;вбило<br>\n(А &nbsp;ходив &nbsp;– &nbsp;за &nbsp;Берліни…),<br>\nХоч &nbsp;кулі-джмелі<br>\nЗапечено &nbsp;йому &nbsp;в &nbsp;ітло,<br>\nТа &nbsp;не &nbsp;було &nbsp;солдату &nbsp;зупину.<br>\nЗ &nbsp;великого &nbsp;поля &nbsp;й &nbsp;з &nbsp;городу,<br>\nДе &nbsp;піт &nbsp;висівався<br>\nНа &nbsp;ниву &nbsp;й &nbsp;на &nbsp;грядку,<br>\nХліб &nbsp;заходив &nbsp;до &nbsp;нього &nbsp;в &nbsp;господу<br>\nІ &nbsp;все, &nbsp;що &nbsp;треба<br>\nДля &nbsp;сусідського &nbsp;достатку.<br>\nЗверху &nbsp;лиш &nbsp;давні &nbsp;шрами,<br>\nА &nbsp;що &nbsp;там &nbsp;зісподу &nbsp;–<br>\nНе &nbsp;видно &nbsp;за &nbsp;далями…<br>\nТільки &nbsp;з &nbsp;прискринка &nbsp;ночами<br>\nЙому &nbsp;подзвонював<br>\nВузлик &nbsp;з &nbsp;медалями.<br>\nПерекувавши &nbsp;меча &nbsp;на &nbsp;рало,<br>\nЧоловік &nbsp;тримав<br>\nГвардійську &nbsp;марку.<br>\nЙого, &nbsp;як &nbsp;належить, &nbsp;не &nbsp;обминали<br>\nКусень &nbsp;хліба, &nbsp;два &nbsp;кусні &nbsp;сала<br>\nІ, &nbsp;звісно, &nbsp;добра &nbsp;чарка.<br>\nА &nbsp;втім, &nbsp;як &nbsp;не &nbsp;верти,<br>\nРоки &nbsp;– &nbsp;підступна &nbsp;штукенція:<br>\nРано &nbsp;чи &nbsp;пізно &nbsp;ти<br>\nВиходиш-таки &nbsp;на &nbsp;пенсію…<br>\nРибу &nbsp;ловив &nbsp;на &nbsp;Висі,<br>\nДосвітками &nbsp;збиваючи<br>\nВ &nbsp;березі &nbsp;роси.<br>\nВже &nbsp;й &nbsp;місяць &nbsp;над &nbsp;ним &nbsp;полисів,<br>\nА &nbsp;чоловікові<br>\nНіби &nbsp;немає &nbsp;зносу…<br>\nДівчата &nbsp;вертали &nbsp;з &nbsp;ферми,<br>\nКупаючись &nbsp;в &nbsp;річці,<br>\nКазали: &nbsp;- &nbsp;Дід &nbsp;іще &nbsp;ого-го!..<br>\nЖаль, &nbsp;що &nbsp;заміжні &nbsp;тепер &nbsp;ми… &nbsp;-<br>\nІ &nbsp;раптом…<br>\nНе &nbsp;стало &nbsp;його.<br>\nІ &nbsp;громадилося &nbsp;по &nbsp;громаді:<br>\n- &nbsp;Та &nbsp;як &nbsp;же &nbsp;ж &nbsp;то &nbsp;так? &nbsp;–<br>\nЖурно &nbsp;схиливсь &nbsp;у &nbsp;леваді<br>\nОдноліток &nbsp;дідів &nbsp;–<br>\nДуб-одинак.<br>\nСльозини-плоди &nbsp;зронила<br>\nГруша &nbsp;з &nbsp;горба.<br>\nУпівголоса &nbsp;говорила<br>\nКоло &nbsp;тину<br>\nДітей &nbsp;юрба.<br>\nПід &nbsp;осокою &nbsp;притоплений &nbsp;човен:<br>\n- &nbsp;Хто &nbsp;ж &nbsp;тепер<br>\nПросмолить &nbsp;мене? &nbsp;–<br>\nА &nbsp;двір, &nbsp;люду &nbsp;колгоспного &nbsp;повен,<br>\nПеремовчував &nbsp;щось<br>\nВелике &nbsp;й &nbsp;сумне.<br>\nПринишкло &nbsp;усе &nbsp;на &nbsp;грядці,<br>\nНемовби &nbsp;в &nbsp;посушливім &nbsp;році.<br>\nТого &nbsp;вечора<br>\nНа &nbsp;дворядці<br>\nДовго &nbsp;плакав &nbsp;хтось<br>\nНа &nbsp;тому &nbsp;боці…<br>\nА &nbsp;річка &nbsp;пливе &nbsp;собі, &nbsp;як &nbsp;раніше,<br>\nПіднімаючи &nbsp;груди,<br>\nГлибинами &nbsp;дише<br>\nТа &nbsp;перехлюпочує &nbsp;тихо<br>\nСвою &nbsp;вечірню &nbsp;мову<br>\nГен-ген<br>\nАж &nbsp;під &nbsp;печальну &nbsp;діброву.<br>\nВірна &nbsp;його &nbsp;жона<br>\nПосеред &nbsp;двору &nbsp;стоїть,<br>\nОпустивши &nbsp;руки, &nbsp;як &nbsp;зайві,<br>\nІ &nbsp;нікому &nbsp;– &nbsp;нічого..<br>\nЗадумалась.<br>\nВидно, &nbsp;згадала &nbsp;вона,<br>\nЯк &nbsp;вперше &nbsp;зустрілися<br>\nВ &nbsp;зеленому &nbsp;майві…<br>\nКоли &nbsp;ваш &nbsp;путівець<br>\nДо &nbsp;дворища &nbsp;того &nbsp;проляже,<br>\nБабуся &nbsp;сухенька<br>\nДесь &nbsp;під &nbsp;кінець,<br>\nМабуть, &nbsp;і &nbsp;вам &nbsp;розкаже,<br>\nЯк &nbsp;там, &nbsp;де &nbsp;зливаються &nbsp;Висі,<br>\nМала &nbsp;і &nbsp;Велика,<br>\nЖив &nbsp;чоловік,<br>\nІ &nbsp;не &nbsp;було &nbsp;ні &nbsp;в &nbsp;степу, &nbsp;ні &nbsp;в &nbsp;лісі<br>\nЩасливішого &nbsp;чоловіка.<br>\n\n\n\n<br><br>\n"
}