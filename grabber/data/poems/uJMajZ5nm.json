{
  "author": "ZkCcODBf",
  "id": "uJMajZ5nm",
  "title": "VI Risoluto. Собор Саду",
  "link": "/metrs_poem.php?poem=19537",
  "html": "\n<h4></h4>\n\n<a href=\"/metrs.php?id=719&amp;type=tvorch\" class=\"redhr1\">Творчість</a> |\n<a href=\"/metrs.php?id=719&amp;type=biogr\" class=\"redhr1\">Біографія</a> |\n<a href=\"/metrs.php?id=719&amp;type=critiques\" class=\"redhr1\">Критика</a>\n\n<h4>VI Risoluto. Собор Саду</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;притворі &nbsp;собору &nbsp;<br>\nкрипти &nbsp;спалених &nbsp;стін.<br>\nЗаспіває &nbsp;соборна &nbsp;свіча,<br>\nІ &nbsp;навіки:<br>\nБілі &nbsp;стіни &nbsp;біліють &nbsp;прабілістю &nbsp;тіл,<br>\nІ &nbsp;співають &nbsp;осанну &nbsp;невисохлі &nbsp;ріки.<br>\nОтче &nbsp;наш &nbsp;на &nbsp;землі &nbsp;і &nbsp;на &nbsp;небі<br>\nНазад &nbsp;<br>\nвже &nbsp;мені &nbsp;вороття &nbsp;– &nbsp;повороту &nbsp;немає.<br>\nВийде &nbsp;янгол &nbsp;із &nbsp;саду. &nbsp;Навколішки &nbsp;– &nbsp;сад.<br>\nІ &nbsp;палають &nbsp;свічки &nbsp;у &nbsp;тунелях &nbsp;свічад.<br>\nІ &nbsp;мале &nbsp;янголятко &nbsp;мене &nbsp;обіймає!<br>\nЯ &nbsp;виходжу &nbsp;із &nbsp;храму, &nbsp;заходжу &nbsp;до &nbsp;саду,<br>\nНаді &nbsp;мною &nbsp;пратемні &nbsp;літа &nbsp;– &nbsp;мов &nbsp;сичі.<br>\nЯ &nbsp;віддав &nbsp;за &nbsp;маленьку &nbsp;нічну &nbsp;серенаду<br>\nСвіточ &nbsp;моцартіанства, &nbsp;мов &nbsp;сяйво &nbsp;свічі.<br>\n<br>\nА &nbsp;собор<br>\nсоборує &nbsp;на &nbsp;площі &nbsp;великого &nbsp;міста.<br>\nА &nbsp;собор &nbsp;прозирає &nbsp;віки &nbsp;золотії...<br>\nСлався, &nbsp;слався &nbsp;вовік &nbsp;<br>\nУкраїнська &nbsp;гірка &nbsp;реконкіста,<br>\nПовивальнице &nbsp;духа,<br>\nПобивальнице &nbsp;людства &nbsp;на &nbsp;паперті &nbsp;храму &nbsp;Софії!<br>\n<br>\nА &nbsp;на &nbsp;вулиці &nbsp;плаче &nbsp;жебрак,<br>\nУ &nbsp;фраці &nbsp;й &nbsp;манишці,<br>\nБіля &nbsp;ніг &nbsp;його &nbsp;– &nbsp;чорний &nbsp;футляр,<br>\nІ &nbsp;скрипка &nbsp;в &nbsp;футлярі, &nbsp;і &nbsp;смик...<br>\n<br>\nВ &nbsp;якій &nbsp;це &nbsp;країні?<br>\nВ &nbsp;якій &nbsp;прочитаємо &nbsp;книжці?<br>\nВ &nbsp;якій &nbsp;се &nbsp;тональности &nbsp;плаче &nbsp;старий &nbsp;чоловік?<br>\nА &nbsp;дівчина &nbsp;поряд &nbsp;не &nbsp;плаче.<br>\nА &nbsp;дівчина &nbsp;грає &nbsp;на &nbsp;скрипці.<br>\nІ &nbsp;сонце &nbsp;гаряче &nbsp;<br>\nГорить &nbsp;незайманій &nbsp;пипці.<br>\nІ &nbsp;зринає &nbsp;під &nbsp;пальцями:<br>\n- &nbsp;Ти-ли-ли, &nbsp;ти-ли-ли, &nbsp;ти-ли-ли...<br>\nЖебраками &nbsp;й &nbsp;блукальцями<br>\nІ &nbsp;в &nbsp;господа &nbsp;ми &nbsp;не &nbsp;були.<br>\nЖебрак &nbsp;ув &nbsp;обмотках.<br>\nУв &nbsp;обносках &nbsp;аристократ...<br>\nА &nbsp;скарби &nbsp;Полуботка?<br>\nА &nbsp;злото &nbsp;Карпат?<br>\nЦе &nbsp;Софія, &nbsp;це &nbsp;Київ &nbsp;– &nbsp;і &nbsp;Зміїв, &nbsp;і &nbsp;Віїв.<br>\nЦе &nbsp;чекання &nbsp;касогів, &nbsp;чекання &nbsp;Батиїв,<br>\nЦе &nbsp;кварцяна &nbsp;сволота, &nbsp;омонище &nbsp;п’яне<br>\nБ’є &nbsp;усіх &nbsp;навмання...<br>\n<br>\nПридивись, &nbsp;придивись, &nbsp;придивися, &nbsp;Богдане, &nbsp;-<br>\nТи &nbsp;немарно &nbsp;пришпорив &nbsp;коня!<br>\nНе &nbsp;якась &nbsp;там &nbsp;Італія &nbsp;–<br>\nЖуравлі &nbsp;українські &nbsp;над &nbsp;нами &nbsp;ячать.<br>\nІ &nbsp;Карпенка &nbsp;Віталія<br>\nВчити &nbsp;музику &nbsp;часу &nbsp;омоновці &nbsp;вчать.<br>\nІ, &nbsp;ментівським &nbsp;кийком &nbsp;поціляючи &nbsp;в &nbsp;очі,<br>\nНа &nbsp;відьомські &nbsp;поклавши &nbsp;кийок &nbsp;весілля, &nbsp;-<br>\nБ’ють &nbsp;мою &nbsp;Україну,<br>\nЯка &nbsp;проти &nbsp;ночі<br>\nЯк &nbsp;дружина, &nbsp;у &nbsp;друга &nbsp;мого &nbsp;Василя!<br>\nА &nbsp;були &nbsp;ми &nbsp;не &nbsp;кури &nbsp;– &nbsp;орли,<br>\nА &nbsp;бажали &nbsp;добра &nbsp;ми &nbsp;народу...<br>\n- &nbsp;Ти-ли-ли, &nbsp;ти-ли-ли, &nbsp;ти-ли-ли, &nbsp;-<br>\nЗ &nbsp;підземного &nbsp;переходу.<br>\nА &nbsp;було...<br>\nСолов’їне &nbsp;пили &nbsp;ми &nbsp;тоді &nbsp;молоко,<br>\nІ, &nbsp;господнє &nbsp;зневаживши &nbsp;око,<br>\nПоставало &nbsp;для &nbsp;нас &nbsp;над &nbsp;усі &nbsp;рококо &nbsp;–<br>\nУкраїнське &nbsp;бароко!<br>\n... &nbsp;Брама &nbsp;сяяла &nbsp;золота.<br>\nДзвони &nbsp;бамкали &nbsp;мідні.<br>\nУкраїнське &nbsp;бароко.<br>\nЛіта &nbsp;<br>\nМагдебурзького &nbsp;права &nbsp;у &nbsp;Відні<br>\nІ &nbsp;хренбурзького &nbsp;права &nbsp;в &nbsp;Москві,<br>\nІ &nbsp;такого &nbsp;– &nbsp;в &nbsp;степах &nbsp;України...<br>\nДосі, &nbsp;досі &nbsp;в &nbsp;іржавій &nbsp;траві<br>\nЛебедіють &nbsp;соборні &nbsp;ці &nbsp;стіни.<br>\n<br>\nКоні &nbsp;царські. &nbsp;І &nbsp;рейвах, &nbsp;і &nbsp;швах.<br>\nГолоси &nbsp;самовбивчі...<br>\nІ &nbsp;під &nbsp;регента &nbsp;впевнений &nbsp;змах &nbsp;–<br>\nЗаливаються &nbsp;півчі.<br>\nА &nbsp;тепер, &nbsp;після &nbsp;мук &nbsp;і &nbsp;одмін,<br>\nСолов’ям &nbsp;не &nbsp;озватись.<br>\nПрозирає &nbsp;з &nbsp;розтерзаних &nbsp;стін<br>\nВізантійськими &nbsp;ликами &nbsp;святість,<br>\nПрозирати &nbsp;і &nbsp;нам &nbsp;довелось<br>\nУ &nbsp;безодню &nbsp;неволі &nbsp;і &nbsp;чести,<br>\nДе &nbsp;хреста &nbsp;український &nbsp;Христос<br>\nНа &nbsp;Голготу &nbsp;не &nbsp;може &nbsp;донести.<br>\nАле &nbsp;чую &nbsp;на &nbsp;древнім &nbsp;валу<br>\nІ &nbsp;в &nbsp;печерному &nbsp;склепі<br>\nНе &nbsp;анатему, &nbsp;а &nbsp;похвалу<br>\nІоанну &nbsp;Мазепі!<br>\nПролітають &nbsp;літа.<br>\nПроминає &nbsp;неслава &nbsp;і &nbsp;слава<br>\nА &nbsp;конаємо &nbsp;обіч &nbsp;хреста, &nbsp;<br>\nЯк &nbsp;Варава &nbsp;і &nbsp;Сава.<br>\nАле &nbsp;там, &nbsp;вдалині,<br>\nТи &nbsp;з’явилась, &nbsp;дорого...<br>\nІ &nbsp;горять &nbsp;на &nbsp;стіні<br>\nГрізні &nbsp;очі &nbsp;святого... &nbsp;<br>\n\n\n\n<br><br>\n"
}