{
  "author": "efAu5UYxQ",
  "id": "RGn57-T61",
  "title": "КРУТИ ",
  "link": "metrs_poem.php?poem=8110",
  "html": "\n<h4></h4>\n\n<a href=\"/metrs.php?id=134&amp;type=tvorch\" class=\"redhr1\">Творчість</a> |\n<a href=\"/metrs.php?id=134&amp;type=biogr\" class=\"redhr1\">Біографія</a> |\n<a href=\"/metrs.php?id=134&amp;type=critiques\" class=\"redhr1\">Критика</a>\n\n<h4>КРУТИ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВ &nbsp;мороці &nbsp;неладу, &nbsp;в &nbsp;пітьмі &nbsp;підлот &nbsp;—<br>\nВаші &nbsp;пісні &nbsp;молодечі,<br>\nЛьот &nbsp;ваш &nbsp;орлиний, &nbsp;нестримливий &nbsp;льот,<br>\nЛьот &nbsp;крізь &nbsp;вітри &nbsp;і &nbsp;хуртечі!<br>\n<br>\nЩо &nbsp;там, &nbsp;що &nbsp;вперше &nbsp;з &nbsp;рушницею &nbsp;ти,<br>\nЩо &nbsp;там, &nbsp;що &nbsp;тому &nbsp;п’ятнадцять,—<br>\nТак &nbsp;хороше &nbsp;вам &nbsp;на &nbsp;ворога &nbsp;йти,<br>\nСпівом &nbsp;гучним &nbsp;захлинаться...<br>\n<br>\nХай &nbsp;вам &nbsp;вітри &nbsp;вибігають &nbsp;на &nbsp;шлях,<br>\nПросять &nbsp;вернути, &nbsp;голосять,—<br>\n«Щоб &nbsp;наша &nbsp;доля...» &nbsp;— &nbsp;лунає &nbsp;в &nbsp;полях,<br>\n«Щоб &nbsp;краще &nbsp;в &nbsp;світі &nbsp;жилося!..»<br>\n<br>\nХай &nbsp;ще &nbsp;зловісніше &nbsp;тьмариться &nbsp;рань,<br>\nГолови &nbsp;юні &nbsp;тим &nbsp;вище...<br>\nЯк &nbsp;на &nbsp;параду, &nbsp;йдете &nbsp;ви &nbsp;на &nbsp;брань,<br>\nВ &nbsp;простори &nbsp;гроз, &nbsp;як &nbsp;на &nbsp;грище.<br>\n<br>\n... &nbsp;Стрінулись. &nbsp;Казять &nbsp;ворожую &nbsp;злість<br>\nВаші &nbsp;розгукані &nbsp;стріли...<br>\nПсами &nbsp;б &nbsp;на &nbsp;вас &nbsp;позривалися &nbsp;змісць<br>\nТріскотні &nbsp;вкрай &nbsp;скоростріли!<br>\n<br>\nЛавами &nbsp;— &nbsp;ворог... &nbsp;Ось &nbsp;кинувся &nbsp;він,<br>\nКотить &nbsp;на &nbsp;ваші &nbsp;окопи...<br>\nО, &nbsp;вже &nbsp;не &nbsp;лежачи &nbsp;і &nbsp;не &nbsp;з &nbsp;колін<br>\nЛити &nbsp;крицеві &nbsp;окропи,—<br>\n<br>\nВиросли &nbsp;враз &nbsp;ви, &nbsp;немов &nbsp;на &nbsp;наказ...<br>\nТільки &nbsp;чому &nbsp;це, &nbsp;орлята,<br>\nТільки &nbsp;чому &nbsp;ця &nbsp;тривога &nbsp;у &nbsp;вас?<br>\nЧом &nbsp;заніміла &nbsp;гармата?<br>\n<br>\nЧом’ &nbsp;це &nbsp;щодруга &nbsp;рушниця &nbsp;— &nbsp;німа,—<br>\nГолосу &nbsp;бракло &nbsp;у &nbsp;зброї?<br>\n— &nbsp;«Дайте &nbsp;набоїв!» &nbsp;Набоїв &nbsp;— &nbsp;нема.<br>\nВ &nbsp;полі &nbsp;далеко &nbsp;набої.<br>\n<br>\nСталі &nbsp;не &nbsp;стало. &nbsp;Зостався &nbsp;кристаль.<br>\nЯк &nbsp;з &nbsp;кристалем &nbsp;проти &nbsp;сталі?<br>\nЛюто &nbsp;співає &nbsp;ворожая &nbsp;сталь,<br>\nБ’є &nbsp;— &nbsp;розбиває &nbsp;кристалі.<br>\n<br>\nСніже, &nbsp;таж &nbsp;в &nbsp;нього &nbsp;нема &nbsp;голови,—<br>\nНащо &nbsp;йому &nbsp;підголов’я?<br>\n...Як &nbsp;захлиналися &nbsp;співами &nbsp;ви,<br>\nТак &nbsp;захлинулися &nbsp;кров’ю.<br>\n<br>\nО, &nbsp;ви &nbsp;уміли &nbsp;за &nbsp;Неї &nbsp;лягти,<br>\nМужньо &nbsp;лягти &nbsp;і &nbsp;діточо,<br>\nВміли &nbsp;холодную &nbsp;млу &nbsp;пропекти<br>\nЖаром &nbsp;багряних &nbsp;сорочок!<br>\n<br>\nВаша &nbsp;загуба &nbsp;за &nbsp;Весну &nbsp;ясну,<br>\nВаші &nbsp;зарубані &nbsp;весни &nbsp;—<br>\nГромом &nbsp;в &nbsp;німоти &nbsp;байдужжя &nbsp;і &nbsp;сну,<br>\nКриком &nbsp;кривавим &nbsp;— &nbsp;воскресни!<br>\n<br>\nСходять &nbsp;нам &nbsp;ваші &nbsp;невгасні &nbsp;сонця,<br>\nДзвонять &nbsp;серця &nbsp;ваші &nbsp;вічні,<br>\nВаші &nbsp;квітневі, &nbsp;травневі &nbsp;серця,<br>\nКвітні, &nbsp;посічені &nbsp;в &nbsp;січні...<br>\n<br>\nУ &nbsp;клекотінні &nbsp;— &nbsp;святі &nbsp;корогви,<br>\nКлекоту &nbsp;повні &nbsp;— &nbsp;прапори...<br>\nМи &nbsp;під &nbsp;кипінням &nbsp;їх &nbsp;радо, &nbsp;як &nbsp;ви,<br>\nВ &nbsp;буряні &nbsp;рушим &nbsp;простори,<br>\n<br>\nРадо &nbsp;на &nbsp;сурмний &nbsp;задуднимо &nbsp;зов<br>\nМи &nbsp;по &nbsp;шляху &nbsp;грозовому,<br>\nТому &nbsp;крутому, &nbsp;що &nbsp;з &nbsp;Крутів &nbsp;пішов,<br>\nНепереможному &nbsp;тому,—<br>\n<br>\nІ &nbsp;коли &nbsp;кинем &nbsp;на &nbsp;ворога &nbsp;час<br>\nНезагладимої &nbsp;скрути,<br>\nВзнає &nbsp;він &nbsp;добре, &nbsp;про &nbsp;віщо &nbsp;для &nbsp;нас<br>\nКрикнули &nbsp;кровію &nbsp;Крути.<br><br><em>Прага, 1933 </em>\n\n\n<br><br>\n"
}