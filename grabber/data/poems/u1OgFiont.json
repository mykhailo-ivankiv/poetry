{
  "author": "1BIp2mpC",
  "id": "u1OgFiont",
  "title": "ЩАСЛИВЕ НЕБО",
  "link": "metrs_poem.php?poem=13480",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ЩАСЛИВЕ НЕБО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;друг &nbsp;волелюбної &nbsp;птиці,<br>\nяка &nbsp;у &nbsp;нас &nbsp;жайвором &nbsp;зветься.<br>\nЯ &nbsp;знаю, &nbsp;що &nbsp;жайвір &nbsp;співає<br>\nлише &nbsp;у &nbsp;щасливому &nbsp;небі.<br>\n<br>\nЯ &nbsp;пас &nbsp;череду, &nbsp;наче &nbsp;хмару,<br>\nна &nbsp;сірім, &nbsp;колючім &nbsp;стернищі.<br>\nІ &nbsp;так &nbsp;мені &nbsp;тужно &nbsp;хотілось<br>\nна &nbsp;простір,<br>\nудалеч,<br>\nу &nbsp;небо.<br>\n<br>\nЯ &nbsp;випросив &nbsp;милість &nbsp;велику<br>\nв &nbsp;напарника, &nbsp;хитрого &nbsp;хлопця:<br>\nза &nbsp;днину &nbsp;жаданої &nbsp;волі<br>\nвіддав &nbsp;батога &nbsp;з &nbsp;кутасами.<br>\n<br>\nІшов &nbsp;я &nbsp;полями, &nbsp;стежками,<br>\nлетів &nbsp;навпростець &nbsp;небесами.<br>\nНіхто &nbsp;вже &nbsp;у &nbsp;цілому &nbsp;світі<br>\nне &nbsp;міг &nbsp;мене &nbsp;владно &nbsp;спинити.<br>\n<br>\nЯ &nbsp;вільний.<br>\nНіхто &nbsp;мені &nbsp;в &nbsp;очі<br>\nне &nbsp;кине &nbsp;ядучого &nbsp;слова,<br>\nніхто &nbsp;не &nbsp;посміє &nbsp;втоптати<br>\nмене &nbsp;у &nbsp;стерню, &nbsp;у &nbsp;пилюку.<br>\n<br>\nЯ &nbsp;вільний,<br>\nНічого &nbsp;не &nbsp;треба,<br>\nмені &nbsp;у &nbsp;щасливому &nbsp;небі.<br>\nНавіщо &nbsp;врятованій &nbsp;птиці<br>\nремінний &nbsp;батіг &nbsp;з &nbsp;кутасами?<br>\n<br>\nЛежу &nbsp;горілиць &nbsp;на &nbsp;планеті,<br>\nшироко &nbsp;розкинувши &nbsp;руки.<br>\nСполохані &nbsp;трави &nbsp;пахучі<br>\nбентежно &nbsp;шумлять &nbsp;у &nbsp;зеніті.<br>\n<br>\nНад &nbsp;хащами &nbsp;трав,<br>\nнаді &nbsp;мною<br>\nвисить &nbsp;у &nbsp;безмежжі &nbsp;комашка.<br>\nІ &nbsp;жайвір &nbsp;щасливо &nbsp;співає<br>\nмені &nbsp;у &nbsp;глибокому &nbsp;небі.\n\n\n<br><br>\n"
}