{
  "author": "vKtquhYw",
  "id": "Mc5N4hHx5",
  "title": "5. ПІСНЯ ТРЕТЯ",
  "link": "/metrs_poem.php?poem=7926",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>5. ПІСНЯ ТРЕТЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nОй &nbsp;брязнули &nbsp;на &nbsp;дворі &nbsp;цимбали;<br>\nОзвалися &nbsp;у &nbsp;сінях &nbsp;бояри;<br>\nЗаспівали &nbsp;дружки &nbsp;у &nbsp;світлиці;<br>\nЗабилося &nbsp;серце &nbsp;у &nbsp;вдовиці.<br>\nГолубонька &nbsp;з &nbsp;голубничка &nbsp;лине:<br>\nРозлучають &nbsp;з &nbsp;матір'ю &nbsp;дитину, &nbsp;-<br>\nРозлучають, &nbsp;віночком &nbsp;вінчають,<br>\nПишно, &nbsp;гучно &nbsp;поїздом &nbsp;рушають,<br>\nНе &nbsp;морськая &nbsp;кучерява &nbsp;хвиля<br>\nІз &nbsp;світлиці &nbsp;Настусю &nbsp;вхопила, &nbsp;-<br>\nУхопили &nbsp;весільнії &nbsp;гості...<br>\nЖалься, &nbsp;боже, &nbsp;її &nbsp;молодості!<br>\nВзяли, &nbsp;взяли, &nbsp;мов &nbsp;із &nbsp;саду &nbsp;квітку,<br>\nЗавертіли &nbsp;у &nbsp;білу &nbsp;намітку.<br>\nНаміточко, &nbsp;серпанок &nbsp;тоненький!<br>\nЖалься, &nbsp;боже, &nbsp;старенької &nbsp;неньки,<br>\nЩо &nbsp;з &nbsp;дочкою &nbsp;ще &nbsp;не &nbsp;нажилася, &nbsp;-<br>\nСлізоньками &nbsp;гірко &nbsp;облилася,<br>\nЩо &nbsp;дочкою &nbsp;ще &nbsp;не &nbsp;навтішалась, &nbsp;-<br>\nСиротою &nbsp;у &nbsp;хаті &nbsp;зосталась<br>\nЧує, &nbsp;чує &nbsp;материне &nbsp;серце,<br>\nЯка &nbsp;доля &nbsp;доні &nbsp;доведеться<br>\nНа &nbsp;хвилину &nbsp;щастя, &nbsp;на &nbsp;хвилину, &nbsp;-<br>\nСумування &nbsp;буде &nbsp;до &nbsp;загину,<br>\nНа &nbsp;хвилину &nbsp;з &nbsp;милим &nbsp;обнімання, &nbsp;-<br>\nДовгі &nbsp;роки &nbsp;горя-горювання<br>\nЧує &nbsp;серце, &nbsp;чує &nbsp;- &nbsp;не &nbsp;вміє &nbsp;сказати<br>\nВеселися, &nbsp;мати, &nbsp;утішайся &nbsp;зятем!<br>\nСлавний &nbsp;Морозенко &nbsp;на &nbsp;всю &nbsp;Україну<br>\nІзнайшов &nbsp;у &nbsp;тебе &nbsp;у &nbsp;хаті &nbsp;дружину.<br>\nБився &nbsp;Морозенко &nbsp;на &nbsp;народну &nbsp;волю, &nbsp;-<br>\nДякуй, &nbsp;мати, &nbsp;богу &nbsp;за &nbsp;щасливу &nbsp;долю!<br>\nБився &nbsp;Морозенко, &nbsp;козакам &nbsp;на &nbsp;диво, &nbsp;-<br>\nДякуй, &nbsp;мати, &nbsp;богу, &nbsp;поки &nbsp;будеш &nbsp;жива.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nПростяглись, &nbsp;пішли &nbsp;далеко<br>\nЛуги &nbsp;за &nbsp;лугами;<br>\nКрасується &nbsp;зеленими<br>\nРічка &nbsp;берегами.<br>\nЩо &nbsp;недавно &nbsp;по &nbsp;тій &nbsp;річці<br>\nЗастави &nbsp;стояли,<br>\nПо &nbsp;заставах &nbsp;орандарі<br>\nМито &nbsp;з &nbsp;людей &nbsp;брали.<br>\nЩе &nbsp;недавно &nbsp;берегами<br>\nСтояли &nbsp;будинки;<br>\nВ &nbsp;тих &nbsp;будинках &nbsp;погибали<br>\nНаші &nbsp;українки:<br>\nОд &nbsp;схід &nbsp;сонця &nbsp;до &nbsp;півночі<br>\nТонку &nbsp;пряжу &nbsp;пряли,<br>\nПряли, &nbsp;ткали &nbsp;та &nbsp;шляхетські<br>\nСкрині &nbsp;наповняли.<br>\nЩе &nbsp;недавно &nbsp;діди &nbsp;сиві<br>\nМлинів &nbsp;доглядали<br>\nТа &nbsp;з &nbsp;унуків &nbsp;розмір &nbsp;брали,<br>\nПанові &nbsp;зсипали.<br>\nЩе &nbsp;недавно &nbsp;по &nbsp;три &nbsp;корчми<br>\nСтояло &nbsp;на &nbsp;милі<br>\nІ &nbsp;щоглами &nbsp;одзначались<br>\nВисокі &nbsp;могили.<br>\nВзялись &nbsp;димом &nbsp;гостроверхі<br>\nШляхетські &nbsp;будинки;<br>\nВиглядають &nbsp;із-за &nbsp;печищ<br>\nБілії &nbsp;хатинки.<br>\nПо &nbsp;дворищах &nbsp;будинкових<br>\nПасуться &nbsp;телята;<br>\nНа &nbsp;рушники &nbsp;та &nbsp;на &nbsp;хустки<br>\nБілять &nbsp;біль &nbsp;дівчата;<br>\n\"Беле &nbsp;наша &nbsp;тоненька!<br>\nЯк &nbsp;ми &nbsp;тебе &nbsp;витчем,<br>\nПов'яжемо &nbsp;білі &nbsp;руки<br>\nСвоїм &nbsp;чорнобривцям.<br>\nБеле &nbsp;наша &nbsp;тоненька!<br>\nЛюба &nbsp;наша &nbsp;праця!<br>\nГоді, &nbsp;годі &nbsp;клятій &nbsp;шляхті<br>\nІз &nbsp;дівчат &nbsp;знущаться!\"<br>\nНема &nbsp;застав, &nbsp;нема &nbsp;мита!<br>\nВезіть, &nbsp;люде, &nbsp;жито;<br>\nСипте &nbsp;розмір &nbsp;не &nbsp;на &nbsp;шляхту &nbsp;-<br>\nНа &nbsp;свою &nbsp;громаду.<br>\nПонастромлюйте &nbsp;на &nbsp;щогли<br>\nГолові &nbsp;рандатські,<br>\nНехай &nbsp;з &nbsp;вітром &nbsp;розмовляють<br>\nПро &nbsp; &nbsp;порядки &nbsp;панські!<br>\nПовходила &nbsp;кров &nbsp;у &nbsp;землю, &nbsp;-<br>\nЗемля &nbsp;пишним &nbsp;цвітом<br>\nІзкрасила &nbsp;усі &nbsp;трави,<br>\nДе &nbsp;шляхту &nbsp;побито.<br>\nЗакричали &nbsp;страшним &nbsp;криком<br>\nВсі &nbsp;луги &nbsp;й &nbsp;діброви<br>\nТа &nbsp;й &nbsp;замовкли, &nbsp;- &nbsp;ведуть &nbsp;люде<br>\nТихії &nbsp;розмови,<br>\nЯк &nbsp;по-божому, &nbsp;святому<br>\nЖити &nbsp;на &nbsp;Вкраїні,<br>\nОсягати &nbsp;під &nbsp;левади<br>\nВольні &nbsp;займанщини.<br>\nЗаняв &nbsp;Гуня &nbsp;займанщину,<br>\nЗаняв &nbsp;Мороз &nbsp;другу,<br>\nТа &nbsp;й &nbsp;осіли &nbsp;пасіками<br>\nКрай &nbsp;темного &nbsp;лугу.<br>\nА &nbsp;святую &nbsp;б́атьківщину<br>\nОддав &nbsp;Мороз &nbsp;сину,<br>\nНехай &nbsp;веде &nbsp;в &nbsp;стару &nbsp;хату<br>\nЛюбую &nbsp;дружину.<br>\nОй &nbsp;дознала &nbsp;стара &nbsp;хата<br>\nОд &nbsp;рандарства &nbsp;лиха,<br>\nТа &nbsp;не &nbsp;кинула &nbsp;оселі<br>\nМати &nbsp;Морозиха<br>\nЛюбо &nbsp;вітами &nbsp;старими<br>\nГруші &nbsp;хату &nbsp;вкрили,<br>\nЩо &nbsp;діди &nbsp;й &nbsp;баби &nbsp;на &nbsp;спомин<br>\nУнукам &nbsp;садили<br>\n\"Утішайся &nbsp;ж &nbsp;молодими,<br>\nМати &nbsp;Морозихо!<br>\nА &nbsp;ми &nbsp;будем &nbsp;дідувати<br>\nПо &nbsp;пасіках &nbsp;тихо,<br>\nБудем &nbsp;собі &nbsp;дідувати,<br>\nГоспода &nbsp;благати,<br>\nЩоб &nbsp;одвів &nbsp;усяке &nbsp;горе<br>\nОд &nbsp;твоєї &nbsp;хати.<br>\nПоки &nbsp;в &nbsp;церкву &nbsp;переробим<br>\nКостьольні &nbsp;руїни,<br>\nНехай &nbsp;богу &nbsp;будуть &nbsp;храмом<br>\nПасіки-пустині.<br>\nА &nbsp;про &nbsp;свято &nbsp;ми &nbsp;до &nbsp;тебе<br>\nУ &nbsp;хату &nbsp;заглянем;<br>\nЯк &nbsp;жили &nbsp;ми, &nbsp;горювали &nbsp;-<br>\nЗа &nbsp;кухлем &nbsp;спом'янем\".<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nЩо &nbsp;ж &nbsp;було &nbsp;з &nbsp;добре, &nbsp;що &nbsp;ж &nbsp;було &nbsp;за &nbsp;любо<br>\nУ &nbsp;старій, &nbsp;дідизній &nbsp;Морозовій &nbsp;хаті,<br>\nЯк &nbsp;серцем-душею &nbsp;раділа-дивилась<br>\nНа &nbsp;молоду &nbsp;пару &nbsp;Морозиха-мати!<br>\n<br>\nЩо &nbsp;ж &nbsp;було &nbsp;за &nbsp;щастя, &nbsp;що &nbsp;ж &nbsp;була &nbsp;за &nbsp;втіха<br>\nОбушисі-тещі, &nbsp;вдові &nbsp;одинокій,<br>\nЯк &nbsp;зрана &nbsp;в &nbsp;неділю &nbsp;приїде &nbsp;одвідать<br>\nРодину &nbsp;єдину, &nbsp;доню &nbsp;яснооку!<br>\n<br>\nПосідають &nbsp;любо &nbsp;за &nbsp;столом &nbsp;дубовим.<br>\nСтара &nbsp;господиня &nbsp;ставить &nbsp;кінву &nbsp;меду.<br>\nШироку, &nbsp;квітчасту &nbsp;козацьку-лицарську<br>\nЗачиняє &nbsp;Гуня &nbsp;з &nbsp;Морозом &nbsp;беседу.<br>\n<br>\nГарні-ненаглядні &nbsp;діди &nbsp;сивоусі,<br>\nМов &nbsp;голубів &nbsp;пара, &nbsp;сивих-волохатих,<br>\nБуркочуть-говорять, &nbsp;мов &nbsp;у &nbsp;дзвони &nbsp;дзвонять.<br>\nЗзирається &nbsp;мовчки &nbsp;із &nbsp;матір'ю &nbsp;мати.<br>\n<br>\nГарні, &nbsp;наче &nbsp;в &nbsp;срібних &nbsp;образи &nbsp;віночках,<br>\nБатьки &nbsp;військовії &nbsp;на &nbsp;покуті &nbsp;сяють.<br>\nПоважне &nbsp;обличчя, &nbsp;святії &nbsp;розмови,<br>\nІ &nbsp;очі, &nbsp;мов &nbsp;зорі, &nbsp;тихо, &nbsp;любо &nbsp;грають.<br>\n<br>\n &nbsp; &nbsp; &nbsp; &nbsp; &nbsp;ІV<br>\nГолубко &nbsp;Настусю,<br>\nНе &nbsp;кажи &nbsp;матусі,<br>\nЯке &nbsp;горе &nbsp;твоє &nbsp;серце &nbsp;чує...<br>\nЧує &nbsp;воно, &nbsp;ниє,<br>\nТа &nbsp;сказать &nbsp;не &nbsp;вміє,<br>\nЩо &nbsp;йому &nbsp;недоленька &nbsp;готує.<br>\nХай &nbsp;мати &nbsp;не &nbsp;знає,<br>\nЩо &nbsp;вже &nbsp;в &nbsp;тихім &nbsp;раю<br>\nПід &nbsp;квітками &nbsp;шелестить &nbsp;гадюка;<br>\nХай &nbsp;вона &nbsp;забуде,<br>\nЯка &nbsp;тобі &nbsp;буде<br>\nНеминуча, &nbsp;невимовна &nbsp;мука, &nbsp;-<br>\nНевимовна &nbsp;мука &nbsp;-<br>\nІз &nbsp;милим &nbsp;розлука;<br>\nРозставання &nbsp;- &nbsp;серця &nbsp;розивання;<br>\nРозмова &nbsp;ночами<br>\nЗ &nbsp;німими &nbsp;стінами;<br>\nНа &nbsp;постелі &nbsp;- &nbsp;в &nbsp;домовині &nbsp;спання.<br>\n<br>\n &nbsp; &nbsp; &nbsp; &nbsp; &nbsp;V<br>\nДіди &nbsp;сиві, &nbsp;говірливі,<br>\nГолубоньки &nbsp;буркотливі!<br>\nБуркоче, &nbsp;говорите, &nbsp;-<br>\nЯке &nbsp;ж &nbsp;лихо &nbsp;ви &nbsp;творите!<br>\nЖиве &nbsp;слово &nbsp;ви &nbsp;сієте, &nbsp;-<br>\nЯке &nbsp;ж &nbsp;лихо &nbsp;тим &nbsp;дієте!<br>\nКоло &nbsp;жінки &nbsp;Морозенко<br>\nНе &nbsp;сідає &nbsp;вже &nbsp;близенько;<br>\nНе &nbsp;дивиться &nbsp;Морозенко<br>\nВ &nbsp;очі &nbsp;карії &nbsp;пильненько;<br>\nІз &nbsp;ослона &nbsp;зривається,<br>\nЗа &nbsp;рушницю &nbsp;хапається;<br>\nОбтирає &nbsp;він &nbsp;рушницю,<br>\nЗаглядає &nbsp;в &nbsp;ладівницю,<br>\nЧи &nbsp;всі &nbsp;кулі, &nbsp;всі &nbsp;набої...<br>\nОзирне &nbsp;ясную &nbsp;зброю,<br>\nСяде &nbsp;мовчки, &nbsp;крутить &nbsp;уса,<br>\nНе &nbsp;спогляне &nbsp;на &nbsp;Настусю,<br>\nПонуриться, &nbsp;вийде &nbsp;з &nbsp;хати,<br>\nСтане &nbsp;свистом &nbsp;коня &nbsp;звати:<br>\n\"Ой &nbsp;коню &nbsp;мій &nbsp;Бусурмане!<br>\nНудьга &nbsp;тобі &nbsp;жити &nbsp;в &nbsp;мене,<br>\nПо &nbsp;леваді &nbsp;походжати,<br>\nЗ &nbsp;річки &nbsp;воду &nbsp;попивати.<br>\nГоді, &nbsp;коню, &nbsp;смутно &nbsp;ржати,<br>\nПідковами &nbsp;землю &nbsp;рвати!<br>\nТобі &nbsp;нудно &nbsp;на &nbsp;отаві, &nbsp;-<br>\nМені &nbsp;нудно &nbsp;жить &nbsp;без &nbsp;слави,<br>\nОй &nbsp;без &nbsp;краси &nbsp;козацької,<br>\nБез &nbsp;заслуги &nbsp;лицарської;<br>\nЩо &nbsp;без &nbsp;слави &nbsp;серцю &nbsp;туга.<br>\nТобі &nbsp;тісно &nbsp;у &nbsp;леваді, &nbsp;-<br>\nМені &nbsp;душно &nbsp;жити &nbsp;в &nbsp;хаті,<br>\nОй &nbsp;пора &nbsp;нам &nbsp;погуляти,<br>\nДо &nbsp;козацтва &nbsp;завітати.<br>\nРозплету &nbsp;я &nbsp;тобі &nbsp;гриву &nbsp;-<br>\nВсім &nbsp;козаченькам &nbsp;на &nbsp;диво;<br>\nУберу &nbsp;я &nbsp;тебе, &nbsp;коню,<br>\nВ &nbsp;щирозлоту, &nbsp;ясну &nbsp;зброю.<br>\nНа &nbsp;степах &nbsp;ми &nbsp;виростали,<br>\nПонад &nbsp;морем &nbsp;грасували,<br>\nВ &nbsp;орла &nbsp;крил &nbsp;ми &nbsp;позичали,<br>\nВ &nbsp;моря &nbsp;сили &nbsp;здобували,<br>\nПрилинули &nbsp;на &nbsp;Вкраїну,<br>\nБудем &nbsp;битись &nbsp;до &nbsp;загину!<br>\nНе &nbsp;загине &nbsp;наша &nbsp;слава:<br>\nДоб'ємося &nbsp;до &nbsp;Варшави,<br>\nА &nbsp;в &nbsp;Варшаві &nbsp;нашу &nbsp;славу<br>\nМи &nbsp;посадимо &nbsp;на &nbsp;лаві,<br>\nНехай &nbsp;шляхту &nbsp;вона &nbsp;судить,<br>\nНаших &nbsp;предків &nbsp;з &nbsp;гробу &nbsp;будить<br>\nІ, &nbsp;призвавши &nbsp;перед &nbsp;пани,<br>\nПоскидає &nbsp;з &nbsp;них &nbsp;кайдани, &nbsp;-<br>\nПоскидає &nbsp;з &nbsp;них &nbsp;кайдани<br>\nІ &nbsp;залічить &nbsp;в &nbsp;душах &nbsp;рани.<br>\nЛюба &nbsp;жінко! &nbsp;Рідна &nbsp;мати!<br>\nГоді &nbsp;жити &nbsp;з &nbsp;вами &nbsp;в &nbsp;хаті!<br>\nТреба &nbsp;шляхту &nbsp;добивати,<br>\nПредкам &nbsp;рани &nbsp;заживляти.<br>\nНехай &nbsp;предки &nbsp;сплять &nbsp;без &nbsp;болю<br>\nНа &nbsp;кривавім &nbsp;ріднім &nbsp;полю,<br>\nНехай &nbsp;слава &nbsp;проводжає<br>\nЧисті &nbsp;душі &nbsp;їх &nbsp;до &nbsp;раю.<br>\nНаша &nbsp;слава, &nbsp;наша &nbsp;правда<br>\nНехай &nbsp;буде &nbsp;їм &nbsp;награда<br>\nЗа &nbsp;ті &nbsp;муки, &nbsp;що &nbsp;терпіли<br>\nОд &nbsp;колиски &nbsp;до &nbsp;могили!\"<br>\n<br>\n &nbsp; &nbsp; &nbsp; &nbsp; &nbsp;VІ<br>\n\"Ой &nbsp;що &nbsp;ж &nbsp;се &nbsp;ти, &nbsp;милий,<br>\nДумаєш-гадаєш?<br>\nМабуть, &nbsp;мене, &nbsp;молоденьку,<br>\nПокинути &nbsp;маєш?<br>\n<br>\nКоня &nbsp;обнімаєш,<br>\nЗа &nbsp;гриву &nbsp;хапаєш;<br>\nКличу &nbsp;тебе &nbsp;серденятком &nbsp;-<br>\nТи &nbsp;недочуваєш.<br>\n<br>\nМоє &nbsp;серденятко,<br>\nКохання &nbsp;єдине!<br>\nНа &nbsp;край &nbsp;світа &nbsp;за &nbsp;тобою<br>\nПташкою &nbsp;полину.<br>\n<br>\nОй &nbsp;рубайся-бийся,<br>\nБоєм &nbsp;веселися,<br>\nА &nbsp;на &nbsp;мене &nbsp;молоденьку,<br>\nХоч &nbsp;раз &nbsp;озирнися.<br>\n<br>\nБудеш &nbsp;кров &nbsp;ворожу<br>\nІз &nbsp;піском &nbsp;мішати, &nbsp;-<br>\nА &nbsp;я &nbsp;буду &nbsp;хустиною<br>\nТобі &nbsp;піт &nbsp;втирати.<br>\n<br>\nБудеш &nbsp;серед &nbsp;бою<br>\nЗгагою &nbsp;томитись, &nbsp;-<br>\nЯ &nbsp;подам &nbsp;тобі &nbsp;з &nbsp;криниці<br>\nВодиці &nbsp;напитись\".<br>\n<br>\n &nbsp; &nbsp; &nbsp; &nbsp; &nbsp;VІІ<br>\nНавернулась &nbsp;в &nbsp;Морозенка<br>\nТеплая &nbsp;сльозина, &nbsp;-<br>\nПригорнулася &nbsp;до &nbsp;його<br>\nВірная &nbsp;дружина.<br>\n<br>\nПригорнулась... &nbsp;\"Розступися.<br>\nНаша &nbsp;мати-земле!<br>\nЯ &nbsp;дознала &nbsp;в &nbsp;світі &nbsp;щастя, &nbsp;-<br>\nБуде, &nbsp;буде &nbsp;з &nbsp;мене!<br>\n<br>\nЛучче &nbsp;мені &nbsp;заміміти,<br>\nВ &nbsp;домовині &nbsp;тліти,<br>\nНіж &nbsp;кохання, &nbsp;мою &nbsp;душу,<br>\nІз &nbsp;рук &nbsp;упустити!\"<br>\n<br>\n &nbsp; &nbsp; &nbsp; &nbsp;VІІІ<br>\nОй &nbsp;не &nbsp;сокіл &nbsp;з &nbsp;високости<br>\nНизенько &nbsp;спустився, &nbsp;-<br>\nМорозенко &nbsp;в &nbsp;карі &nbsp;очі<br>\nЛюбо &nbsp;задивився:<br>\n<br>\n\"Ой &nbsp;чи &nbsp;вам &nbsp;же, &nbsp;оченята,<br>\nСлізьми &nbsp;заливатись?<br>\nЛучче &nbsp;ж &nbsp;маю &nbsp;грекосієм<br>\nНа &nbsp;ввесь &nbsp;вік &nbsp;остатись!<br>\n<br>\nЗанедбаю &nbsp;для &nbsp;вас &nbsp;славу,<br>\nЗавзяття &nbsp;лицарське,<br>\nВеличайся, &nbsp;кому &nbsp;любо,<br>\nУ &nbsp;піснях &nbsp;кобзарських;<br>\n<br>\nА &nbsp;я &nbsp;з &nbsp;милою &nbsp;зостанусь,<br>\nМов &nbsp;у &nbsp;тихім &nbsp;раю,<br>\nІ &nbsp;коня &nbsp;на &nbsp;круторогі<br>\nВоли &nbsp;проміняю!\"<br>\n<br>\n &nbsp; &nbsp; &nbsp; &nbsp; &nbsp;ІХ<br>\nМолодосте-чарівнице!<br>\nХто &nbsp;тебе &nbsp;не &nbsp;знає?<br>\nЧого &nbsp;ж &nbsp;серце &nbsp;замирає,<br>\nЯк &nbsp;тебе &nbsp;згадає?<br>\n<br>\nТепле, &nbsp;тепле &nbsp;кубелечко<br>\nТи &nbsp;йому &nbsp;звивала,<br>\nВ &nbsp;божім &nbsp;раї &nbsp;квітки &nbsp;рвала,<br>\nЙого &nbsp;чарувала.<br>\n<br>\nЗачароване, &nbsp;заснуло, &nbsp;-<br>\nСни &nbsp;чудові &nbsp;снились...<br>\nЧом &nbsp;же &nbsp;вони &nbsp;не &nbsp;справдились,<br>\nЯк &nbsp;очі &nbsp;одкрились?<br>\n<br>\nНе &nbsp;для &nbsp;тебе, &nbsp;Морозенку,<br>\nВоли &nbsp;круторогі!<br>\nНехай &nbsp;орють, &nbsp;гречку &nbsp;сіють<br>\nБрати &nbsp;твої &nbsp;вбогі.<br>\n<br>\nА &nbsp;ти &nbsp;будеш &nbsp;Україну<br>\nОрати &nbsp;списами<br>\nІ &nbsp;по &nbsp;полю &nbsp;сіять &nbsp;волю<br>\nВражими &nbsp;тілами.<br>\n<br>\nБудеш &nbsp;сіять, &nbsp;поки &nbsp;ляжеш<br>\nВ &nbsp;полі &nbsp;спочивати.<br>\nБуде &nbsp;битись &nbsp;в &nbsp;сиру &nbsp;землю<br>\nСтаренькая &nbsp;мати.<br>\n<br>\nРозірветься &nbsp;з &nbsp;болю-жалю<br>\nСерце &nbsp;голубине;<br>\nЗаспіває-заридає<br>\nУся &nbsp;Україна.\n\n\n<br><br>\n"
}