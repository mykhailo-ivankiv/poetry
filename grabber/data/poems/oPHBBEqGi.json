{
  "author": "vKtquhYw",
  "id": "oPHBBEqGi",
  "title": "ДО РІДНОГО НАРОДУ (подаючи йому український переклад Шекспірівських творів)",
  "link": "metrs_poem.php?poem=8580",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>ДО РІДНОГО НАРОДУ (подаючи йому український переклад Шекспірівських творів)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНароде &nbsp;без &nbsp;пуття, &nbsp;без &nbsp;честі &nbsp;і &nbsp;поваги,<br>\nБез &nbsp;правди &nbsp;у &nbsp;завітах &nbsp;предків &nbsp;диких,<br>\nТи, &nbsp;що &nbsp;постав &nbsp;з &nbsp;безумної &nbsp;одваги<br>\nГірких &nbsp;п'яниць &nbsp;та &nbsp;розбишак &nbsp;великих!<br>\n<br>\nЄдиний &nbsp;скарб &nbsp;у &nbsp;тебе &nbsp;- &nbsp;рідна &nbsp;мова,<br>\nЗаклятий &nbsp;для &nbsp;сусідського &nbsp;хижацтва:<br>\nВона &nbsp;твого &nbsp;життя &nbsp;міцна &nbsp;основа,<br>\nПевніша &nbsp;над &nbsp;усі &nbsp;скарби &nbsp;й &nbsp;багатства.<br>\n<br>\nСе &nbsp;голос &nbsp;луччих &nbsp;предків &nbsp;з &nbsp;домовини,<br>\nТих &nbsp;душ &nbsp;святих, &nbsp;що &nbsp;марно &nbsp;погибали<br>\nУ &nbsp;злигоднях &nbsp;Великої &nbsp;Руїни,<br>\nКотру &nbsp;старці &nbsp;твоїм &nbsp;тріумфом &nbsp;звали.<br>\n<br>\nО &nbsp;варваре! &nbsp;покинь &nbsp;тріумфувати<br>\nТа &nbsp;зчервоній &nbsp;од &nbsp;сорома &nbsp;тяжкого:<br>\nЩо &nbsp;всі &nbsp;сусіде &nbsp;мають &nbsp;що &nbsp;назвати,<br>\nА &nbsp;ти &nbsp;своїм &nbsp;не &nbsp;назовеш &nbsp;нікого.<br>\n<br>\nЩо &nbsp;захопив &nbsp;єси &nbsp;серед &nbsp;руїни,<br>\nЗабрав &nbsp;усе &nbsp;великий &nbsp;твій &nbsp;добродій;<br>\nЖене &nbsp;тебе &nbsp;неволя &nbsp;з &nbsp;України,<br>\nІ &nbsp;з &nbsp;рідним &nbsp;словом &nbsp;тулишся &nbsp;мов &nbsp;злодій.<br>\n<br>\nНа &nbsp;ж &nbsp;зеркало &nbsp;всесвітнє, &nbsp;визирайся,<br>\nЗбагни, &nbsp;який &nbsp;ти &nbsp;азіат &nbsp;мізерний,<br>\nСвоїм &nbsp;розбоєм &nbsp;лютим &nbsp;не &nbsp;пишайся,<br>\nЗабудь &nbsp;навіки &nbsp;путь &nbsp;хижацтва &nbsp;скверний<br>\nІ &nbsp;до &nbsp;сім'ї &nbsp;культурників &nbsp;вертайся.\n\n\n<br><br>\n"
}