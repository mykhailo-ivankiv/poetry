{
  "author": "NLDZmX5oJ",
  "id": "q4C9rBZx",
  "title": "ВОВК  ТА  ЯГНЯ",
  "link": "metrs_poem.php?poem=3135",
  "html": "\n<h4></h4>\n\n<a href=\"/metrs.php?id=89&amp;type=tvorch\" class=\"redhr1\">Творчість</a> |\n<a href=\"/metrs.php?id=89&amp;type=biogr\" class=\"redhr1\">Біографія</a> |\n<a href=\"/metrs.php?id=89&amp;type=critiques\" class=\"redhr1\">Критика</a>\n\n<h4>ВОВК  ТА  ЯГНЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНа &nbsp;світі &nbsp;вже &nbsp;давно &nbsp;ведеться,<br>\nЩо &nbsp;нижчий &nbsp;перед &nbsp;вищим &nbsp;гнеться, &nbsp;<br>\nА &nbsp;більший &nbsp;меншого &nbsp;кусає &nbsp;та &nbsp;ще &nbsp;й &nbsp;б'є &nbsp;—<br>\nЗатим &nbsp;що &nbsp;сила &nbsp;є... &nbsp;<br>\nПримір &nbsp;не &nbsp;довго &nbsp;б &nbsp;показати, &nbsp;<br>\nТа &nbsp;— &nbsp;цур &nbsp;йому! &nbsp;Нащо &nbsp;чіпать?.. &nbsp;<br>\nА &nbsp;щоб &nbsp;кінці &nbsp;як-небудь &nbsp;поховать,<br>\nЯ &nbsp;хочу &nbsp;байку &nbsp;розказати.<br>\nУлітку, &nbsp;саме &nbsp;серед &nbsp;дня,<br>\nПустуючи, &nbsp;дурне &nbsp;Ягня<br>\nСамо &nbsp;забилося &nbsp;до &nbsp;річки &nbsp;— &nbsp;<br>\nНапитися &nbsp;водички.<br>\nОт &nbsp;чи &nbsp;пило, &nbsp;чи &nbsp;ні &nbsp;— &nbsp;глядить:<br>\nАж &nbsp;суне &nbsp;Вовк &nbsp;— &nbsp;такий &nbsp;страшенний &nbsp;<br>\nТа &nbsp;здоровенний!<br>\nТа &nbsp;так &nbsp;прямісінько &nbsp;й &nbsp;біжить &nbsp;<br>\nДо &nbsp;бідного &nbsp;Ягняти.<br>\nЯгняті &nbsp;нікуди &nbsp;тікати;<br>\nСтоїть, &nbsp;сердешне, &nbsp;та &nbsp;дрижить... &nbsp;<br>\nА &nbsp;Вовк, &nbsp;неначе &nbsp;комісар, &nbsp;кричить &nbsp;<br>\n(Він, &nbsp;щоб &nbsp;присікаться, &nbsp;знайшов &nbsp;причину):<br>\n— &nbsp;Нащо &nbsp;се &nbsp;ти, &nbsp;собачий &nbsp;сину, &nbsp;<br>\nТут &nbsp;каламутиш &nbsp;берег &nbsp;мій &nbsp;<br>\nТа &nbsp;квапиш &nbsp;ніс &nbsp;поганий &nbsp;свій &nbsp;<br>\nУ &nbsp;чистую &nbsp;оцюю &nbsp;воду? &nbsp;<br>\nТа &nbsp;я &nbsp;тобі &nbsp;за &nbsp;сюю &nbsp;шкоду<br>\nТи &nbsp;знаєш, &nbsp;що &nbsp;зроблю?..<br>\nЯк &nbsp;муху, &nbsp;задавлю!<br>\n— &nbsp;Ні, &nbsp;паночку,— &nbsp;Ягня &nbsp;йому &nbsp;мовляє,—<br>\nВодиці &nbsp;я &nbsp;не &nbsp;сколотив,<br>\nБо &nbsp;ще &nbsp;й &nbsp;не &nbsp;пив;<br>\nА &nbsp;хоч &nbsp;би &nbsp;й &nbsp;пив, &nbsp;то &nbsp;шкоди &nbsp;в &nbsp;тім &nbsp;немає,<br>\nБо &nbsp;я &nbsp;стою &nbsp;зовсім &nbsp;не &nbsp;там,<br>\nДе &nbsp;треба &nbsp;пити &nbsp;вам, &nbsp;<br>\nТа &nbsp;ще &nbsp;й &nbsp;вода &nbsp;од &nbsp;вас &nbsp;сюди &nbsp;збігає...<br>\n— &nbsp;Так &nbsp;себто &nbsp;я &nbsp;брешу? &nbsp;— &nbsp;тут &nbsp;Вовк &nbsp;йому &nbsp;гукнув. &nbsp;—<br>\nЧи &nbsp;бач! &nbsp;Ще &nbsp;і &nbsp;базікать &nbsp;стало... &nbsp;<br>\nТакого &nbsp;ще &nbsp;поганця &nbsp;не &nbsp;бувало!..<br>\nЗдається, &nbsp;ти &nbsp;й &nbsp;позаторік &nbsp;тут &nbsp;був<br>\nТа &nbsp;капості &nbsp;мені &nbsp;робив... &nbsp;Тривай &nbsp;же! &nbsp;<br>\nТи &nbsp;думаєш, &nbsp;що &nbsp;я &nbsp;забув?<br>\n— &nbsp;Помилуйте! &nbsp;— &nbsp;йому &nbsp;Ягнятко &nbsp;каже,— &nbsp;<br>\nНа &nbsp;світі &nbsp;я &nbsp;ще &nbsp;й &nbsp;году &nbsp;не &nbsp;прожив.<br>\n— &nbsp;Так &nbsp;брат &nbsp;твій &nbsp;був.<br>\n— &nbsp;Нема &nbsp;братів.<br>\n— &nbsp;Так, &nbsp;може, &nbsp;батько, &nbsp;<br>\nКоли &nbsp;не &nbsp;дядько...<br>\nАбо &nbsp;ж &nbsp;хто-небудь &nbsp;з &nbsp;ваших &nbsp;був... &nbsp;<br>\nХіба &nbsp;не &nbsp;знаю &nbsp;я, &nbsp;не &nbsp;чув, &nbsp;<br>\nЩо &nbsp;ви &nbsp;усі &nbsp;мене &nbsp;б &nbsp;із'їли,<br>\nЯкби &nbsp;вловили? &nbsp;<br>\nСобаки &nbsp;й &nbsp;вівчарі &nbsp;твої, &nbsp;<br>\nУсі &nbsp;ви &nbsp;— &nbsp;вороги &nbsp;мої:<br>\nОд &nbsp;вас &nbsp;мені &nbsp;життя &nbsp;немає...<br>\nЩе &nbsp;мало &nbsp;я &nbsp;терпів?<br>\n— &nbsp;Так &nbsp;чим &nbsp;же &nbsp;я &nbsp;вам &nbsp;досадив? &nbsp;— &nbsp;<br>\nЯгнятко, &nbsp;плачучи, &nbsp;питає.<br>\n— &nbsp;Цить, &nbsp;капосне! &nbsp;Либонь, &nbsp;не &nbsp;знає... &nbsp;<br>\nЩе &nbsp;й &nbsp;огризається, &nbsp;щеня! &nbsp;<br>\nЩо &nbsp;ти &nbsp;за &nbsp;птиця?! &nbsp;Ти &nbsp;— &nbsp;Ягня! &nbsp;<br>\nЯк &nbsp;сміло &nbsp;ти &nbsp;мене &nbsp;питати? &nbsp;<br>\nВовк, &nbsp;може, &nbsp;їсти &nbsp;захотів!.. &nbsp;<br>\nНе &nbsp;вам &nbsp;про &nbsp;теє, &nbsp;дурням, &nbsp;знати! &nbsp;— &nbsp;<br>\nІ &nbsp;—Вовк &nbsp;Ягнятко &nbsp;задавив... &nbsp;<br>\nНащо &nbsp;йому &nbsp;про &nbsp;теє &nbsp;знати, &nbsp;<br>\nЩо, &nbsp;може, &nbsp;плаче &nbsp;бідна &nbsp;мати &nbsp;<br>\nТа &nbsp;побивається, &nbsp;як &nbsp;рибонька &nbsp;об &nbsp;лід:<br>\nВін &nbsp;Вовк, &nbsp;він &nbsp;пан... &nbsp;йому &nbsp;не &nbsp;слід...<br>\n<br>\n1854\n\n\n<br><br>\n"
}