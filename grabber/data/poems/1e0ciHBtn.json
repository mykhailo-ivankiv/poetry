{
  "author": "hZYffkyI",
  "id": "1e0ciHBtn",
  "title": "ВІНОК НА БЕРЕЗІ ЮНОСТІ",
  "link": "metrs_poem.php?poem=15872",
  "html": "\n<h4></h4>\n\n<a href=\"/metrs.php?id=40&amp;type=tvorch\" class=\"redhr1\">Творчість</a> |\n<a href=\"/metrs.php?id=40&amp;type=biogr\" class=\"redhr1\">Біографія</a> |\n<a href=\"/metrs.php?id=40&amp;type=critiques\" class=\"redhr1\">Критика</a>\n\n<h4>ВІНОК НА БЕРЕЗІ ЮНОСТІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1<br>\nТвій &nbsp;берег &nbsp;я &nbsp;пройшов, &nbsp;моя &nbsp;ріка!..<br>\nВже &nbsp;згадки &nbsp;дихають &nbsp;в &nbsp;обличчя, &nbsp;наче &nbsp;коні...<br>\nВони &nbsp;біжать, &nbsp;ночами-днями &nbsp;повні,<br>\nМені &nbsp;легка &nbsp;хода &nbsp;їх &nbsp;і &nbsp;важка...<br>\n<br>\nДалекі &nbsp;образи &nbsp;спішать &nbsp;мені &nbsp;в &nbsp;безсонні:<br>\nКлубочаться, &nbsp;хвилюються, &nbsp;кричать...<br>\nГіркі... &nbsp;солодкі... &nbsp;чорні &nbsp;і &nbsp;червоні...<br>\nЯк &nbsp;привиди &nbsp;мальовані &nbsp;ячать!<br>\n<br>\nВітаю &nbsp;вас! &nbsp;Ви &nbsp;- &nbsp;творча &nbsp;моя &nbsp;глина,<br>\nІ &nbsp;я &nbsp;руками &nbsp;серця &nbsp;і &nbsp;думок<br>\nБентежно &nbsp;виліпив &nbsp;із &nbsp;вас &nbsp;оцей &nbsp;вінок,<br>\n<br>\nНехай &nbsp;він &nbsp;в &nbsp;бурво &nbsp;океанне &nbsp;плине!..<br>\nПливіте, &nbsp;хато, &nbsp;хмари, &nbsp;і &nbsp;зайці,<br>\nІ &nbsp;сонце &nbsp;в &nbsp;небі, &nbsp;і &nbsp;зерно &nbsp;в &nbsp;руці.<br>\n<br>\n2<br>\nВ &nbsp;душі &nbsp;моїй &nbsp;печаль &nbsp;стоїть &nbsp;неждана,<br>\nВ &nbsp;проміннях &nbsp;пам'яті &nbsp;- &nbsp;обличчя &nbsp;дорогі.<br>\nДуша &nbsp;у &nbsp;кожного &nbsp;прекрасним &nbsp;осіянна,<br>\nБо &nbsp;кожен &nbsp;з &nbsp;них &nbsp;мені &nbsp;не &nbsp;догорів.<br>\n<br>\nНатхнені &nbsp;скромністю &nbsp;і &nbsp;тихою &nbsp;любов'ю,<br>\nВони &nbsp;мені &nbsp;сердечністю &nbsp;цвіли,<br>\nВони &nbsp;були &nbsp;завжди &nbsp;самі &nbsp;собою,<br>\nТа &nbsp;з &nbsp;іншими &nbsp;ніколи &nbsp;не &nbsp;були!<br>\n<br>\nСкажіть &nbsp;мені: &nbsp;ви &nbsp;люди &nbsp;чи &nbsp;ви &nbsp;сни?<br>\nВ &nbsp;душі &nbsp;у &nbsp;вас &nbsp;ні &nbsp;літа, &nbsp;ні &nbsp;весни!<br>\nОдна &nbsp;безслідна &nbsp;добрість &nbsp;- &nbsp;боягузтво!<br>\n<br>\nІ &nbsp;ні &nbsp;політика, &nbsp;ні &nbsp;генія &nbsp;вогонь<br>\nВам &nbsp;ні &nbsp;сердець &nbsp;не &nbsp;палять, &nbsp;ані &nbsp;скронь!<br>\nДля &nbsp;вас &nbsp;є &nbsp;ви! &nbsp;А &nbsp;все &nbsp;навколо &nbsp;пусто!<br>\n<br>\n3<br>\nПечаль &nbsp;моя &nbsp;щаслива &nbsp;і &nbsp;гірка:<br>\nЗамало &nbsp;друзів, &nbsp;обраних &nbsp;навіки.<br>\nВони &nbsp;живуть, &nbsp;немов &nbsp;пустельні &nbsp;ріки,<br>\nБо &nbsp;часто &nbsp;гинуть &nbsp;в &nbsp;сонці &nbsp;і &nbsp;пісках.<br>\n<br>\nЯк &nbsp;берегти &nbsp;мені &nbsp;цілющу &nbsp;вашу &nbsp;воду,<br>\nЩоб &nbsp;ви &nbsp;не &nbsp;висохли, &nbsp;не &nbsp;змінювали &nbsp;русло,<br>\nЩоб &nbsp;в &nbsp;ваших &nbsp;водах &nbsp;неба &nbsp;не &nbsp;загусло,<br>\nЩоб &nbsp;з &nbsp;ваших &nbsp;вод &nbsp;я &nbsp;пив &nbsp;красу &nbsp;й &nbsp;свободу...<br>\n<br>\nЦе &nbsp;ви &nbsp;мене &nbsp;народжуєте &nbsp;вмить,<br>\nКоли &nbsp;в &nbsp;душі &nbsp;сіяння &nbsp;мрії &nbsp;грає<br>\nАбо &nbsp;ж &nbsp;коли &nbsp;в &nbsp;мені &nbsp;щось &nbsp;помирає...<br>\n<br>\nЯ &nbsp;вас &nbsp;із &nbsp;гордості &nbsp;не &nbsp;зможу &nbsp;загубить!..<br>\nХоч &nbsp;у &nbsp;вогні &nbsp;страждань, &nbsp;болінь &nbsp;і &nbsp;слів<br>\nНе &nbsp;тільки &nbsp;друзів &nbsp;- &nbsp;цінять &nbsp;й &nbsp;ворогів.<br>\n<br>\n4<br>\nПереді &nbsp;мною &nbsp;далеч &nbsp;океанна...<br>\nЛиш &nbsp;оступись, &nbsp;і &nbsp;доля &nbsp;- &nbsp;нанівець!<br>\nТоді &nbsp;сюрчи, &nbsp;як &nbsp;сонний &nbsp;цвіркунець,<br>\nЩо &nbsp;небо &nbsp;- &nbsp;сіре, &nbsp;далина &nbsp;- &nbsp;туманна...<br>\n<br>\nРозвиднівсь &nbsp;день! &nbsp;Мій &nbsp;тихий &nbsp;путівець,<br>\nМій &nbsp;кожен &nbsp;крок &nbsp;Земля &nbsp;благословляє!<br>\nЗемлі &nbsp;не &nbsp;треба &nbsp;стоптаних &nbsp;сердець,<br>\nВагатися &nbsp;доба &nbsp;не &nbsp;дозволяє.<br>\n<br>\nДоріг &nbsp;багато, &nbsp;але &nbsp;шлях &nbsp;один!<br>\nГаньба, &nbsp;хто &nbsp;вибрав &nbsp;стежечку-обніжку:<br>\nЛюдська &nbsp;Земля &nbsp;- &nbsp;це &nbsp;не &nbsp;двоспальне &nbsp;ліжко!<br>\n<br>\nОсліпніть, &nbsp;очі, &nbsp;де &nbsp;зневір'я &nbsp;дим,<br>\nЗамріть, &nbsp;душі &nbsp;зневірливої &nbsp;схлипи!<br>\nНад &nbsp;світом &nbsp;- &nbsp;африканські &nbsp;смолоскипи.<br>\n<br>\n5<br>\nЯ &nbsp;вже &nbsp;спішу &nbsp;страждати &nbsp;і &nbsp;любить,<br>\nБо &nbsp;я &nbsp;незчувсь, &nbsp;як &nbsp;небо &nbsp;стало &nbsp;ближчим,<br>\nЛегкого &nbsp;цвіту &nbsp;срібнокрилі &nbsp;хвищі &nbsp;-<br>\nВсе, &nbsp;чим &nbsp;сміється &nbsp;серце &nbsp;і &nbsp;болить.<br>\n<br>\nІ &nbsp;мрії &nbsp;цвіт, &nbsp;і &nbsp;згадок &nbsp;попелище &nbsp;-<br>\nУсе, &nbsp;чим &nbsp;ти &nbsp;страждаєш &nbsp;у &nbsp;житті...<br>\nЧоло &nbsp;моєї &nbsp;долі &nbsp;стало &nbsp;вищим,<br>\nІ &nbsp;очі &nbsp;долі &nbsp;- &nbsp;дзвони &nbsp;золоті.<br>\n<br>\nІ &nbsp;кваплюсь &nbsp;я &nbsp;все &nbsp;зважить, &nbsp;відібрать,<br>\nЩоб &nbsp;говорити &nbsp;точно, &nbsp;повнокрило.<br>\nЯкби &nbsp;життя &nbsp;за &nbsp;мене &nbsp;говорило,<br>\n<br>\nБажав &nbsp;би &nbsp;я &nbsp;усе &nbsp;життя &nbsp;мовчать:<br>\nТворити &nbsp;труд &nbsp;свій, &nbsp;і &nbsp;для &nbsp;мрії &nbsp;жить,<br>\nІ &nbsp;не &nbsp;спішить &nbsp;страждати &nbsp;і &nbsp;любить.<br>\n<br>\n6<br>\nВесна &nbsp;моя &nbsp;плодами &nbsp;заважніла.<br>\nТруснеш &nbsp;- &nbsp;западають, &nbsp;в &nbsp;повітрі &nbsp;стане &nbsp;гук.<br>\nШука &nbsp;священних &nbsp;слів &nbsp;душа &nbsp;доспіла,<br>\nДумки &nbsp;- &nbsp;думок, &nbsp;а &nbsp;руки &nbsp;- &nbsp;інших &nbsp;рук.<br>\n<br>\nЩасливий &nbsp;той, &nbsp;хто, &nbsp;і &nbsp;зазнавши &nbsp;мук,<br>\nЖиття &nbsp;прожив &nbsp;прозоро &nbsp;і &nbsp;натхненно.<br>\nЩасливий &nbsp;той, &nbsp;хто &nbsp;серця &nbsp;світлий &nbsp;звук<br>\nПроніс &nbsp;в &nbsp;трагедіях &nbsp;епохи &nbsp;недаремно.<br>\n<br>\nПривіт &nbsp;вам, &nbsp;соки &nbsp;чистої &nbsp;землі,<br>\nІ &nbsp;вам, &nbsp;вітри &nbsp;великі &nbsp;і &nbsp;малі,<br>\nЯ &nbsp;вами &nbsp;жив &nbsp;в &nbsp;дорозі &nbsp;до &nbsp;людей!..<br>\n<br>\nТепер &nbsp;з &nbsp;людьми &nbsp;дорогу &nbsp;простеляю &nbsp;-<br>\nЩасливий &nbsp;день &nbsp;мій, &nbsp;бо &nbsp;я &nbsp;серцем &nbsp;знаю,<br>\nВ &nbsp;який &nbsp;народ &nbsp;мій &nbsp;перший &nbsp;плід &nbsp;впаде!<br>\n<br>\n7<br>\nБлагословен, &nbsp;хто &nbsp;може &nbsp;не &nbsp;спішить<br>\nМіщанство &nbsp;роздивитися &nbsp;ще &nbsp;зблизька,<br>\nВ &nbsp;чиїм &nbsp;запасі &nbsp;літ &nbsp;майбутнії &nbsp;низка,<br>\nЩоб &nbsp;потім &nbsp;вже &nbsp;без &nbsp;промаху &nbsp;палить!<br>\n<br>\nЯ &nbsp;так &nbsp;не &nbsp;міг! &nbsp;Мабуть, &nbsp;моя &nbsp;колиска<br>\nГарячими &nbsp;руками &nbsp;колисалась.<br>\nІ &nbsp;глиняна &nbsp;моя &nbsp;у &nbsp;квітах &nbsp;миска<br>\nГарячими &nbsp;руками &nbsp;наливалась...<br>\n<br>\nСпочатку &nbsp;чув: &nbsp;твій &nbsp;шлях &nbsp;- &nbsp;лише &nbsp;до &nbsp;тина!<br>\nА &nbsp;потім &nbsp;чув: &nbsp;ти &nbsp;- &nbsp;гвинтик, &nbsp;не &nbsp;людина!<br>\nА &nbsp;зараз &nbsp;чую: &nbsp;гордий &nbsp;і &nbsp;неспинний!<br>\n<br>\nСтають &nbsp;тоді &nbsp;гіркотими &nbsp;години,<br>\nКоли &nbsp;стрічаюся &nbsp;з &nbsp;людьми &nbsp;такими &nbsp;я.<br>\nРости &nbsp;й &nbsp;подвоюйсь, &nbsp;гордосте &nbsp;моя!<br>\n<br>\n8<br>\nДоки &nbsp;хода &nbsp;і &nbsp;воля &nbsp;не &nbsp;змужніла,<br>\nДоки &nbsp;думки &nbsp;не &nbsp;привітала &nbsp;сила,<br>\nДоки &nbsp;земля &nbsp;душі &nbsp;не &nbsp;колисала,<br>\nКуди &nbsp;нас &nbsp;тільки &nbsp;мрія &nbsp;не &nbsp;носила!<br>\n<br>\nЯ &nbsp;мріяв &nbsp;всіх &nbsp;дівчат &nbsp;перелюбити,<br>\nЯ &nbsp;мріяв &nbsp;світ &nbsp;для &nbsp;них &nbsp;перетворити<br>\nІ &nbsp;всіх &nbsp;людей &nbsp;надвоє &nbsp;розділити,<br>\nПоганим &nbsp;- &nbsp;вмерти, &nbsp;а &nbsp;хорошим &nbsp;- &nbsp;жити...<br>\n<br>\nБлакитні &nbsp;мрії! &nbsp;Добровійні &nbsp;груди!<br>\nНе &nbsp;зналими, &nbsp;що &nbsp;в &nbsp;світі &nbsp;у &nbsp;зеленім<br>\nЖивуть &nbsp;з &nbsp;колиски &nbsp;мертвородні &nbsp;люди!<br>\n<br>\nБояться &nbsp;ж &nbsp;інші &nbsp;вмерти &nbsp;від &nbsp;застуди,<br>\nА &nbsp;ті &nbsp;бояться &nbsp;жити &nbsp;в &nbsp;білоденні,<br>\nБо &nbsp;думають, &nbsp;що &nbsp;ж &nbsp;завтра &nbsp;з &nbsp;ними &nbsp;буде?!<br>\n<br>\n9<br>\nСкоріш &nbsp;пливи, &nbsp;нова &nbsp;ріко &nbsp;моя!<br>\nЗ &nbsp;глибин &nbsp;твоїх, &nbsp;нові &nbsp;зійдуть &nbsp;світання,<br>\nІ &nbsp;привітаю &nbsp;обережно &nbsp;я<br>\nМоє &nbsp;сподіване &nbsp;кохання.<br>\n<br>\nВоно &nbsp;устане &nbsp;в &nbsp;першому &nbsp;звучанні,<br>\nВоно &nbsp;устане &nbsp;першої &nbsp;весни!..<br>\nНіколи &nbsp;мрії &nbsp;не &nbsp;бувають &nbsp;ранні,<br>\nКоли &nbsp;живеш &nbsp;у &nbsp;день &nbsp;такий &nbsp;рясний...<br>\n<br>\nЛюбив &nbsp;я &nbsp;завжди, &nbsp;та &nbsp;любив &nbsp;хвилинно...<br>\nНе &nbsp;зміг &nbsp;я &nbsp;покохати &nbsp;довгоплинно,<br>\nІ &nbsp;дні &nbsp;летять &nbsp;мої &nbsp;в &nbsp;полячливій &nbsp;журбі...<br>\n<br>\nІ &nbsp;я &nbsp;страждав &nbsp;- &nbsp;й &nbsp;мені &nbsp;навкруг &nbsp;страждали,<br>\nІ &nbsp;я &nbsp;співав &nbsp;- &nbsp;й &nbsp;мені &nbsp;навкруг &nbsp;співали,<br>\nЯ &nbsp;світом &nbsp;жив, &nbsp;я &nbsp;жив &nbsp;у &nbsp;боротьбі.<br>\n<br>\n10<br>\nЯ &nbsp;встигну &nbsp;долюбить! &nbsp;Доклясти &nbsp;встигну &nbsp;я!<br>\nІ &nbsp;встигну &nbsp;я &nbsp;до &nbsp;тих &nbsp;часів &nbsp;дожити,<br>\nКоли &nbsp;в &nbsp;польоті &nbsp;вічному &nbsp;Земля<br>\nНавчиться &nbsp;вже &nbsp;собою &nbsp;володіти.<br>\n<br>\nЛюдина &nbsp;я &nbsp;- &nbsp;і &nbsp;день &nbsp;такий &nbsp;новий<br>\nОбов'язок &nbsp;святий &nbsp;мій &nbsp;наближати.<br>\nУсе &nbsp;для &nbsp;нього! &nbsp;Все &nbsp;йому &nbsp;віддати &nbsp;-<br>\nВід &nbsp;всіх &nbsp;тривог &nbsp;до &nbsp;шелесту &nbsp;трави.<br>\n<br>\nНе &nbsp;буде &nbsp;щастя &nbsp;ні &nbsp;мені, &nbsp;ні &nbsp;люду,<br>\nДоки &nbsp;на &nbsp;світі &nbsp;нещаслива &nbsp;буде<br>\nХоча &nbsp;б &nbsp;одна &nbsp;людина &nbsp;роботяща.<br>\n<br>\nКоли &nbsp;не &nbsp;знаєш, &nbsp;хто &nbsp;ти, &nbsp;з &nbsp;ким, &nbsp;для &nbsp;чого,<br>\nКоли &nbsp;в &nbsp;душі &nbsp;ні &nbsp;доброго, &nbsp;ні &nbsp;злого, &nbsp;-<br>\nПропаща &nbsp;юність &nbsp;і &nbsp;життя &nbsp;пропаще!<br>\n<br>\n11<br>\nУ &nbsp;кожнім &nbsp;дні &nbsp;своя &nbsp;пора &nbsp;світанна,<br>\nУ &nbsp;кожнім &nbsp;дні &nbsp;поновлення &nbsp;своє.<br>\nНема &nbsp;сердець, &nbsp;які &nbsp;не &nbsp;брали &nbsp;рана,<br>\nЯких &nbsp;ніколи &nbsp;біль &nbsp;не &nbsp;обів'є.<br>\n<br>\nНема &nbsp;таких. &nbsp;І &nbsp;знаю, &nbsp;що &nbsp;не &nbsp;буде,<br>\nХоч &nbsp;рани &nbsp;різні, &nbsp;як &nbsp;і &nbsp;різні &nbsp;люди,<br>\nТа &nbsp;настає &nbsp;той &nbsp;час, &nbsp;коли &nbsp;кругом &nbsp;і &nbsp;всюди<br>\nОдним &nbsp;болітимуть &nbsp;людські &nbsp;думки &nbsp;і &nbsp;груди.<br>\n<br>\nВже &nbsp;ближче &nbsp;туляться &nbsp;до &nbsp;вічності &nbsp;країни,<br>\nЩо &nbsp;меч &nbsp;несли, &nbsp;що &nbsp;сіяли &nbsp;руїни,<br>\nЖиві &nbsp;живих &nbsp;потроху &nbsp;пізнають!<br>\n<br>\nЗгаса &nbsp;вогонь, &nbsp;і &nbsp;зненависть, &nbsp;і &nbsp;лють,<br>\nБо &nbsp;в &nbsp;кожнім &nbsp;дні &nbsp;своє &nbsp;світання &nbsp;є<br>\nІ &nbsp;в &nbsp;кожнім &nbsp;дні &nbsp;поновлення &nbsp;своє.<br>\n<br>\n12<br>\nЯ &nbsp;повен &nbsp;мрій &nbsp;про &nbsp;велелюдну &nbsp;згоду,<br>\nБо &nbsp;дням &nbsp;моїм &nbsp;не &nbsp;буде &nbsp;вороття,<br>\nБо &nbsp;хочу &nbsp;я, &nbsp;щоб &nbsp;на &nbsp;чолі &nbsp;народу<br>\nСвітився &nbsp;знак &nbsp;і &nbsp;від &nbsp;мого &nbsp;життя.<br>\n<br>\nБо &nbsp;там, &nbsp;де &nbsp;я &nbsp;пройшов, &nbsp;удруге &nbsp;не &nbsp;пройду,<br>\nВ &nbsp;слідах &nbsp;моїх &nbsp;земля &nbsp;дуби &nbsp;підніме &nbsp;й &nbsp;трави,<br>\nІ &nbsp;виплеснуть &nbsp;вони &nbsp;знов &nbsp;силу &nbsp;молоду<br>\nПід &nbsp;крила &nbsp;вечорів &nbsp;і &nbsp;під &nbsp;світань &nbsp;заграви.<br>\n<br>\nСпинись, &nbsp;мій &nbsp;крок! &nbsp;- &nbsp;переді &nbsp;мною &nbsp;зрілість,<br>\nПройди &nbsp;по &nbsp;ній &nbsp;на &nbsp;всю &nbsp;свою &nbsp;всесилість,<br>\nЩоб &nbsp;аж &nbsp;забила &nbsp;світлом &nbsp;з &nbsp;поглядів &nbsp;моїх,<br>\n<br>\nІ &nbsp;камінь &nbsp;оживав, &nbsp;мої &nbsp;зачувши &nbsp;кроки,<br>\nІ &nbsp;бджоли &nbsp;пили &nbsp;мед &nbsp;з &nbsp;тичинок &nbsp;срібнооких,<br>\nІ &nbsp;світ &nbsp;поновлений &nbsp;сліди &nbsp;мої &nbsp;беріг.<br>\n<br>\n13<br>\nЯ &nbsp;повен &nbsp;дум &nbsp;про &nbsp;серця &nbsp;чисту &nbsp;вроду,<br>\nБо &nbsp;шлях &nbsp;мій &nbsp;- &nbsp;це &nbsp;не &nbsp;тиха &nbsp;Божа &nbsp;милість.<br>\nПро &nbsp;серце &nbsp;сказано, &nbsp;що &nbsp;з &nbsp;нього &nbsp;на &nbsp;свободу<br>\nДумки &nbsp;великі &nbsp;вийшли &nbsp;в &nbsp;повноцілість.<br>\n<br>\nТому &nbsp;простіть &nbsp;мене &nbsp;за &nbsp;ранню &nbsp;зрілість,<br>\nПростіть &nbsp;майбутні &nbsp;помилки &nbsp;сьогодні.<br>\nЯ &nbsp;завжди &nbsp;щастям &nbsp;міряв &nbsp;нещасливість,<br>\nГарячи &nbsp;днем &nbsp;я &nbsp;міряв &nbsp;дні &nbsp;холодні.<br>\n<br>\nМи &nbsp;роздоріжжя &nbsp;вчора &nbsp;снили &nbsp;з &nbsp;другом...<br>\nЙого &nbsp;шляхи &nbsp;- &nbsp;за &nbsp;іншим &nbsp;виднокругом...<br>\nВітрило &nbsp;думки &nbsp;хвилю &nbsp;серця &nbsp;боре...<br>\nЯ &nbsp;плачу... &nbsp;далі &nbsp;- &nbsp;незглибиме &nbsp;море...<br>\n<br>\nМій &nbsp;ніжний &nbsp;друг! &nbsp;Мій &nbsp;щедрий &nbsp;на &nbsp;тривоги!<br>\nУ &nbsp;щедрості &nbsp;ж &nbsp;своїй &nbsp;я &nbsp;часто &nbsp;був &nbsp;убогий...<br>\n<br>\n14<br>\nПереді &nbsp;мною &nbsp;далеч &nbsp;океанна,<br>\nМов &nbsp;задум &nbsp;ще &nbsp;не &nbsp;здійснених &nbsp;пісень...<br>\nУсе &nbsp;попереду &nbsp;- &nbsp;любов, &nbsp;і &nbsp;цвіт, &nbsp;і &nbsp;день,<br>\nІ &nbsp;мла, &nbsp;і &nbsp;ніч, &nbsp;і &nbsp;паморозь &nbsp;туманна.<br>\n<br>\nПопереду &nbsp;народження &nbsp;й &nbsp;прощання,<br>\nПопереду &nbsp;минучість &nbsp;й &nbsp;неминучість,<br>\nШумить &nbsp;мені &nbsp;годин &nbsp;бистротекучість,<br>\nШумить &nbsp;мені &nbsp;не &nbsp;перша, &nbsp;не &nbsp;остання...<br>\n<br>\nКолись &nbsp;увечері &nbsp;за &nbsp;роєм &nbsp;бджіл &nbsp;гудучим<br>\nМій &nbsp;батько &nbsp;біг &nbsp;з &nbsp;відром &nbsp;води &nbsp;по &nbsp;кручі,<br>\nПолив &nbsp;їх... &nbsp;впав... &nbsp;у &nbsp;вулик &nbsp;переніс...<br>\n<br>\nКолись &nbsp;увечері &nbsp;додолу &nbsp;падав &nbsp;ліс<br>\nІ &nbsp;вітер &nbsp;листя &nbsp;підбирав &nbsp;і &nbsp;ніс...<br>\nБуло &nbsp;красиво &nbsp;все, &nbsp;і &nbsp;мудро, &nbsp;і &nbsp;співуче...<br>\n<br>\n15<br>\nТвій &nbsp;берег &nbsp;я &nbsp;пройшов, &nbsp;моя &nbsp;ріка!..<br>\nВ &nbsp;душі &nbsp;моїй &nbsp;печаль &nbsp;стоїть &nbsp;неждана.<br>\nПечаль &nbsp;моя &nbsp;щаслива &nbsp;і &nbsp;гірка &nbsp;-<br>\nПереді &nbsp;мною &nbsp;далеч &nbsp;океанна.<br>\n<br>\nЯ &nbsp;вже &nbsp;спішу &nbsp;страждати &nbsp;і &nbsp;любить &nbsp;-<br>\nВесна &nbsp;моя &nbsp;плодами &nbsp;заважніла...<br>\nБласголовен, &nbsp;хто &nbsp;може &nbsp;не &nbsp;спішить,<br>\nДоки &nbsp;хода &nbsp;і &nbsp;воля &nbsp;не &nbsp;змужніла.<br>\n<br>\nСкоріш &nbsp;пливи, &nbsp;нова &nbsp;ріко &nbsp;моя!<br>\nЯ &nbsp;встигну &nbsp;долюбить, &nbsp;доклясти &nbsp;встигну &nbsp;я!<br>\nУ &nbsp;кожнім &nbsp;дні &nbsp;своя &nbsp;пора &nbsp;світанна.<br>\n<br>\nЯ &nbsp;повен &nbsp;дум &nbsp;і &nbsp;про &nbsp;велелюдну &nbsp;згоду,<br>\nЯ &nbsp;повен &nbsp;дум &nbsp;про &nbsp;серця &nbsp;чисту &nbsp;вроду &nbsp;-<br>\nПереді &nbsp;мною &nbsp;далеч &nbsp;океанна...<br><br><em>1956</em>\n\n\n<br><br>\n"
}