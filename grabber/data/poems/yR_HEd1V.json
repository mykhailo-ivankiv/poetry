{
  "author": "nLygzhXG",
  "id": "yR_HEd1V",
  "title": "ОДРАД І ДОБРОСЛАВА",
  "link": "metrs_poem.php?poem=7230",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>ОДРАД І ДОБРОСЛАВА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ЯРИЛІВ &nbsp;ДАР<br>\n\"Дай &nbsp;нам &nbsp;радощі, &nbsp;Дажбоже! &nbsp;-<br>\nЗагудів &nbsp;нарід &nbsp;полянський, &nbsp;-<br>\nПрипади &nbsp;розмай-росою,<br>\nЗвисни &nbsp;дощиком &nbsp;рясним\".<br>\n<br>\nІ &nbsp;раптово &nbsp;над &nbsp;хмарками<br>\nПохмурнів &nbsp;золотокудрий,<br>\nБлиснув &nbsp;блисками &nbsp;і &nbsp;громом,<br>\nПокотив &nbsp;прудкий &nbsp;Перун.<br>\n<br>\nІ &nbsp;повисли &nbsp;аж &nbsp;донизу<br>\nСрібляні &nbsp;дощі, &nbsp;як &nbsp;пряжа.<br>\nПід &nbsp;високим &nbsp;круговидом,<br>\nНаче &nbsp;пардус, &nbsp;мимрть &nbsp;грім.<br>\n<br>\nОпромінена &nbsp;весною,<br>\nКрасна &nbsp;райдуга &nbsp;зринає.<br>\nБуде, &nbsp;буде &nbsp;буйна &nbsp;повінь<br>\nНапувати &nbsp;ярину...<br>\n<br>\n\"Дай &nbsp;нам &nbsp;радощі, &nbsp;Дажбоже! &nbsp;-<br>\nЗагудів &nbsp;нарід &nbsp;полянський, &nbsp;-<br>\nПожени &nbsp;угору &nbsp;стебла,<br>\nКолосочки &nbsp;позерни\".<br>\n<br>\nІ &nbsp;з-над &nbsp;поля &nbsp;усміхнулось<br>\nВесняне &nbsp;лице &nbsp;Свароже,<br>\nУ &nbsp;блакитній &nbsp;паполомі,<br>\nЗ &nbsp;ярим &nbsp;променем &nbsp;в &nbsp;очах.<br>\n<br>\nЗакільчилось &nbsp;повне &nbsp;зерно<br>\nВ &nbsp;одволоженому &nbsp;ґрунті.<br>\nРозростається &nbsp;коріння<br>\nУ &nbsp;масній &nbsp;землі &nbsp;сирій.<br>\n<br>\nТа &nbsp;й &nbsp;шумітимуть &nbsp;же &nbsp;стебла<br>\nПід &nbsp;ласкавими &nbsp;вітрами!<br>\nБуде, &nbsp;буде &nbsp;під &nbsp;серпами<br>\nВажко, &nbsp;буде &nbsp;під &nbsp;серпами<br>\nВажко &nbsp;падати &nbsp;врожай...<br>\n<br>\n\"Дай &nbsp;нам &nbsp;радощі, &nbsp;Дажбоже! &nbsp;-<br>\nЗагудів &nbsp;нарід &nbsp;полянський, &nbsp;-<br>\nОбділяй &nbsp;степи &nbsp;звіринням,<br>\nЧередами &nbsp;обсипай\".<br>\n<br>\nІ &nbsp;озвався &nbsp;козлоногий,<br>\nВологай &nbsp;любий &nbsp;Волос,<br>\nМов &nbsp;старий &nbsp;відун &nbsp;поспів'я<br>\nУ &nbsp;дзвінку &nbsp;подув &nbsp;сопіль.<br>\n<br>\nПотелилися &nbsp;корівки,<br>\nОкотилися &nbsp;ягниці.<br>\nСерце &nbsp;радощі &nbsp;лоскочуть<br>\nПастухам &nbsp;і &nbsp;вівчарам.<br>\n<br>\nА &nbsp;в &nbsp;балках, &nbsp;ярах, &nbsp;байраках<br>\nЯвкотять &nbsp;малі &nbsp;звірята.<br>\nБуде, &nbsp;буде &nbsp;лукострільцям<br>\nІ &nbsp;поживи, &nbsp;і &nbsp;розваг!<br>\n<br>\n\"Будь &nbsp;же &nbsp;славен, &nbsp;гойний &nbsp;Яре! &nbsp;-<br>\nЗагудів &nbsp;нарід &nbsp;полянський, &nbsp;-<br>\nІ &nbsp;Перун, &nbsp;Сварог, &nbsp;і &nbsp;Волос, &nbsp;<br>\nЩо &nbsp;підкорені &nbsp;тобі\".<br>\n<br>\nБудь &nbsp;же &nbsp;славен, &nbsp;гойний &nbsp;Яре!<br>\nТи, &nbsp;яким &nbsp;Дажбог &nbsp;у &nbsp;травні<br>\nВиростав, &nbsp;щоб &nbsp;Хорсом &nbsp;стати,<br>\nБогом &nbsp;щедрих &nbsp;дозрівань!<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ЗІЛІЙНИК<br>\nІз &nbsp;країв, &nbsp;де &nbsp;ходить &nbsp;кривич,<br>\nДе &nbsp;стоять &nbsp;ліси &nbsp;й &nbsp;тумани,<br>\nОлив'яні &nbsp;котить &nbsp;води<br>\nПрастарий &nbsp;Дніпро &nbsp;широкий.<br>\n<br>\nІз &nbsp;країв, &nbsp;де &nbsp;снять &nbsp;ялини<br>\nІ &nbsp;димлять &nbsp;уранці &nbsp;багна,<br>\nДе &nbsp;вовки &nbsp;чатують &nbsp;диків,<br>\nСині &nbsp;хвилі &nbsp;випливають;<br>\n<br>\nВ'ються, &nbsp;в'ються &nbsp;між &nbsp;горбами,<br>\nНад &nbsp;полянським &nbsp;ринуть &nbsp;степом,<br>\nІ &nbsp;виблискують &nbsp;під &nbsp;сонцем,<br>\nІ &nbsp;під &nbsp;місяцем &nbsp;лисніють.<br>\n<br>\nЯк &nbsp;затихне &nbsp;городище<br>\nІ &nbsp;на &nbsp;небо &nbsp;вийдуть &nbsp;зорі,<br>\nПовновидий &nbsp;вийде &nbsp;місяць,<br>\nДо &nbsp;ріки &nbsp;спішить &nbsp;зілійник.<br>\n<br>\nІ &nbsp;бездонним, &nbsp;чистим &nbsp;зором,<br>\nЯк &nbsp;вода &nbsp;з &nbsp;лугів &nbsp;джерельна,<br>\nПозирає &nbsp;в &nbsp;переливи,<br>\nПримовляючи &nbsp;сповільна.<br>\n<br>\nВисне &nbsp;прядивом &nbsp;довгасто<br>\nСполовілий &nbsp;чуб &nbsp;на &nbsp;сонці,<br>\nІ &nbsp;розводить &nbsp;ветхі &nbsp;руки<br>\nВорушкі &nbsp;старечі &nbsp;пальці.<br>\n<br>\nА &nbsp;з &nbsp;води &nbsp;зринає &nbsp;Лада,<br>\nРястом &nbsp;прибрана &nbsp;богиня,<br>\nМіж &nbsp;зеленого &nbsp;латаття<br>\nПосміхаєтсья &nbsp;блакитно.<br>\n<br>\n\"Поталань, &nbsp;дівоцька &nbsp;мати, &nbsp;-<br>\nПриговорює &nbsp;зілійник, &nbsp;-<br>\nГойне &nbsp;щастя &nbsp;Доброславі,<br>\nЖдані &nbsp;радощі &nbsp;сердечні.<br>\n<br>\nДай &nbsp;же &nbsp;їй, &nbsp;ласкава &nbsp;мати,<br>\nЇй, &nbsp;що &nbsp;молиться &nbsp;Дажбогу,<br>\nСтріти &nbsp;юного &nbsp;Одрада,<br>\nБо &nbsp;його &nbsp;кохає &nbsp;палко\".<br>\n<br>\nІ &nbsp;сплеснула &nbsp;рястом &nbsp;Лада,<br>\nБілі &nbsp;руки, &nbsp;як &nbsp;лілеї,<br>\nПідвела &nbsp;над &nbsp;синім &nbsp;лоном<br>\nІ &nbsp;сховалася &nbsp;у &nbsp;воду.<br>\n<br>\nПідставляє &nbsp;ветхі &nbsp;руки<br>\nВорожбит, &nbsp;старий &nbsp;зілійник,<br>\nДніпрової &nbsp;ловить &nbsp;бризки,<br>\nЩоб &nbsp;кропити &nbsp;Доброславу.<br>\n<br>\nА &nbsp;під &nbsp;явором &nbsp;у &nbsp;лузі,<br>\nКрай &nbsp;намету &nbsp;під &nbsp;горою,<br>\nНа &nbsp;тичину &nbsp;похилившись,<br>\nКрасна &nbsp;діва &nbsp;жде &nbsp;недрімно.<br>\n<br>\nІ &nbsp;приймає &nbsp;в &nbsp;коси &nbsp;бризки,<br>\nЩедрий &nbsp;дар &nbsp;богині &nbsp;Лади,<br>\nІ &nbsp;кладе &nbsp;гранчасте &nbsp;зерно &nbsp;-<br>\nВорожбитові &nbsp;дарунок...<br>\n<br>\nНе &nbsp;шумить &nbsp;шуліка &nbsp;з &nbsp;хмари,<br>\nНе &nbsp;лопоче &nbsp;біла &nbsp;лебідь, &nbsp;-<br>\nПоспішає &nbsp;Доброслава<br>\nУ &nbsp;поснуле &nbsp;городище.<br>\n<br>\nНе &nbsp;горить &nbsp;ясне &nbsp;багаття,<br>\nНе &nbsp;сіяє &nbsp;красне &nbsp;сонце,<br>\nТо &nbsp;вогнем &nbsp;полум'яніє<br>\nМолоде, &nbsp;дівоцьке &nbsp;серце.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ОДРАД<br>\nГей, &nbsp;у &nbsp;полі &nbsp;на &nbsp;роздоллі,<br>\nДе &nbsp;вітри &nbsp;не &nbsp;знають &nbsp;спину,<br>\nДе &nbsp;чайок &nbsp;летючі &nbsp;хмари,<br>\nДе &nbsp;в &nbsp;ярах &nbsp;нявчать &nbsp;котюги,<br>\n<br>\nУ &nbsp;широкім &nbsp;чистім &nbsp;полі,<br>\nДе &nbsp;в &nbsp;байраках &nbsp;виють &nbsp;рисі,<br>\nНад &nbsp;привіллям &nbsp;походжає<br>\nМолодий &nbsp;Одрад &nbsp;із &nbsp;луком.<br>\n<br>\nВід &nbsp;мережаного &nbsp;паса<br>\nІз &nbsp;буй-турової &nbsp;шкіри<br>\nПовисає &nbsp;войовничо<br>\nДовгий &nbsp;короб &nbsp;сагайдака.<br>\n<br>\nТятиву &nbsp;Одрад &nbsp;потягне &nbsp;-<br>\nІ &nbsp;летить &nbsp;стріла &nbsp;під &nbsp;вовка;<br>\nРозважається &nbsp;від &nbsp;ранку<br>\nМолодий &nbsp;Одрад &nbsp;із &nbsp;луком.<br>\n<br>\nПолотняні, &nbsp;сірі &nbsp;гачі<br>\nОббивають &nbsp;пил &nbsp;із &nbsp;квітів,<br>\nКонопляна &nbsp;сорочина<br>\nМіж &nbsp;раменами &nbsp;пітніє.<br>\n<br>\nТятиву &nbsp;Одрад &nbsp;потягне &nbsp;-<br>\nІ &nbsp;дзвенить &nbsp;стріла &nbsp;співуча, &nbsp;-<br>\nПоточився &nbsp;дик &nbsp;тилатий,<br>\nЗаганяє &nbsp;в &nbsp;землю &nbsp;ікла.<br>\n<br>\nА &nbsp;з-під &nbsp;неба &nbsp;рине &nbsp;сонце,<br>\nРозливає &nbsp;вар &nbsp;текучий,<br>\nІ &nbsp;дзижчать &nbsp;зелені &nbsp;мухи,<br>\nЯк &nbsp;пухнатий &nbsp;джміль &nbsp;завбільшки.<br>\n<br>\nПритомивсь &nbsp;Одрад &nbsp;від &nbsp;спеки,<br>\nЗняв &nbsp;із &nbsp;паса &nbsp;гострий &nbsp;кремінь<br>\nІ &nbsp;батує &nbsp;скибу &nbsp;м'яса<br>\nВід &nbsp;стегна &nbsp;тремкого &nbsp;дика.<br>\n<br>\nКремінь &nbsp;з &nbsp;кременем &nbsp;зітнувся,<br>\nІскри &nbsp;бризнули &nbsp;в &nbsp;бадилля,<br>\nУ &nbsp;суху &nbsp;торішню &nbsp;тирсу,<br>\nЩо &nbsp;спахнула &nbsp;вмить &nbsp;багаттям.<br>\n<br>\nДим, &nbsp;як &nbsp;хміль, &nbsp;угору &nbsp;в'ється,<br>\nСмачно &nbsp;пахне &nbsp;м'ясо &nbsp;тепле,<br>\nСиттю &nbsp;крапає &nbsp;з &nbsp;лозини<br>\nІ &nbsp;лоскоче &nbsp;ніздрі &nbsp;чулі.<br>\n<br>\nІ &nbsp;смакує &nbsp;лукострілець<br>\nСмагло &nbsp;в'ялену &nbsp;свіжинку,<br>\nІ &nbsp;лягає &nbsp;спочивати<br>\nНа &nbsp;байрачному &nbsp;узліссі.<br>\n<br>\nМіцно &nbsp;спить &nbsp;Одрад, &nbsp;нівроку,<br>\nВмілець &nbsp;лучного &nbsp;мисливства,<br>\nВмілець &nbsp;доброго &nbsp;чинбарства,<br>\nБачить &nbsp;сон &nbsp;між &nbsp;терниками.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ОДРАДІВ &nbsp;СОН<br>\nЗагула &nbsp;земля &nbsp;довкола,<br>\nРіки &nbsp;хвилями &nbsp;хлюпнули;<br>\nІз &nbsp;густого &nbsp;темінь-бору<br>\nВиходжає &nbsp;гордий &nbsp;обрин.<br>\n<br>\nЗанесе &nbsp;угору &nbsp;ногу &nbsp;-<br>\nІ &nbsp;ступає &nbsp;на &nbsp;п'ять &nbsp;ліктів,<br>\nКам'яну &nbsp;зачепить &nbsp;брилу &nbsp;-<br>\nІ &nbsp;відколює &nbsp;півскелі.<br>\n<br>\nЩе &nbsp;й &nbsp;сміється &nbsp;із &nbsp;Одрада,<br>\nЗневажаючи &nbsp;кепкує:<br>\n\"І &nbsp;які &nbsp;це &nbsp;тут &nbsp;мурахи<br>\nПід &nbsp;ногами &nbsp;в &nbsp;обрів &nbsp;лазять?<br>\n<br>\nЧи &nbsp;ж &nbsp;бо &nbsp;годні &nbsp;ви &nbsp;хоч &nbsp;муху<br>\nТа &nbsp;громадою &nbsp;вдушити?\" &nbsp;-<br>\nНасміхає &nbsp;гордий &nbsp;обрин<br>\nІ &nbsp;ворушить &nbsp;темним &nbsp;вусом.<br>\n<br>\nЯк &nbsp;не &nbsp;зніс &nbsp;Одрад &nbsp;образи:<br>\n\"Ну, &nbsp;чого &nbsp;б &nbsp;то &nbsp;неподобі<br>\nТа &nbsp;свої &nbsp;погані &nbsp;руки<br>\nВ &nbsp;наші &nbsp;землі &nbsp;посувати?\"<br>\n<br>\nІ &nbsp;скипів &nbsp;шалено &nbsp;обрин,<br>\nАж &nbsp;ричить, &nbsp;як &nbsp;хижий &nbsp;пардус:<br>\n\"А &nbsp;виходь-но, &nbsp;муравелю,<br>\nНай &nbsp;тебе &nbsp;розчавлю &nbsp;нігтем\", &nbsp;-<br>\n<br>\nІ &nbsp;підняв &nbsp;довжезну &nbsp;руку,<br>\nТа &nbsp;Одрад &nbsp;метнувся &nbsp;спритно,<br>\nГострий &nbsp;кремінь &nbsp;із-за &nbsp;паса<br>\nМиттю &nbsp;вихопив, &nbsp;як &nbsp;змія.<br>\n<br>\nІ &nbsp;ударив &nbsp;ним &nbsp;під &nbsp;ребра,<br>\nЗатопив &nbsp;двогострий &nbsp;кремінь:<br>\nПохвалився &nbsp;глухо &nbsp;обрин &nbsp;-<br>\nАж &nbsp;земля &nbsp;задвиготіла.<br>\n<br>\nІ &nbsp;ричить, &nbsp;сичить, &nbsp;колує<br>\nІ &nbsp;приймає &nbsp;зміїв &nbsp;образ.<br>\nА &nbsp;в &nbsp;самого &nbsp;за &nbsp;плечима<br>\nВідростають &nbsp;гострі &nbsp;крила.<br>\n<br>\nА &nbsp;в &nbsp;самого &nbsp;з-понад &nbsp;шиї<br>\nПнуться &nbsp;вгору &nbsp;три &nbsp;обличчя,<br>\nШість &nbsp;очей &nbsp;жахають &nbsp;жаром,<br>\nІ &nbsp;дванадцять &nbsp;жал &nbsp;яріють.<br>\n<br>\n\"З'їм &nbsp;тебе!\" &nbsp;- &nbsp;гукає &nbsp;обрин,<br>\nТриголовий &nbsp;змій &nbsp;гримучий, &nbsp;-<br>\nІ &nbsp;своїм &nbsp;хвостом &nbsp;виляє,<br>\nЩо &nbsp;аж &nbsp;зазубні &nbsp;гримочуть.<br>\n<br>\nТа &nbsp;схопивсь &nbsp;Одрад &nbsp;за &nbsp;лука,<br>\nВмілець &nbsp;лучного &nbsp;мисливства,<br>\nТятиву &nbsp;наструнив &nbsp;туго &nbsp;-<br>\nПронизав &nbsp;стрілою &nbsp;пащу.<br>\n<br>\nТятиву &nbsp;напнув &nbsp;удруге &nbsp;-<br>\nІ &nbsp;поникла &nbsp;друга &nbsp;паща.<br>\nА &nbsp;за &nbsp;третьою &nbsp;стрілою<br>\nЗмій &nbsp;без &nbsp;духу &nbsp;повалився.<br>\n<br>\nІ &nbsp;виймає &nbsp;гострий &nbsp;кремінь<br>\nВмілець &nbsp;доброго &nbsp;чинбарства,<br>\nІ &nbsp;з &nbsp;хвоста &nbsp;білує &nbsp;влучно<br>\nЗ &nbsp;тими &nbsp;зазубнями &nbsp;шкіру.<br>\n<br>\n\"Буде &nbsp;в &nbsp;чім &nbsp;сховати &nbsp;стріли<br>\nБуде!\" &nbsp;- &nbsp;скрикнув &nbsp;і &nbsp;прокинувсь.<br>\nІ &nbsp;побачив, &nbsp;як &nbsp;довкола<br>\nХижо &nbsp;блимали &nbsp;котюги.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ДОБРИСЛАВА<br>\nНе &nbsp;з &nbsp;води &nbsp;пливе &nbsp;русалка &nbsp;-<br>\nНад &nbsp;Дніпром &nbsp;співає &nbsp;діва,<br>\nКрасна, &nbsp;красна, &nbsp;як &nbsp;шипшина,<br>\nМіж &nbsp;роменами &nbsp;розквітла.<br>\n<br>\nСпинка &nbsp;з &nbsp;риб'ячої &nbsp;кости<br>\nСмолянисту &nbsp;чеше &nbsp;косу.<br>\nЛлється &nbsp;голос &nbsp;переливно &nbsp;-<br>\nАж &nbsp;заслухалися &nbsp;верби:<br>\n<br>\n\"Ой, &nbsp;рости, &nbsp;рости &nbsp; &nbsp; &nbsp; &nbsp; &nbsp;Ой, &nbsp;приваб, &nbsp;ізваб<br>\nСмоляна &nbsp;косо, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Зір &nbsp;очей &nbsp;тому<br>\nДівоцькая &nbsp;красо! &nbsp; &nbsp; &nbsp; &nbsp; &nbsp;Одрадові &nbsp;мойому!\"<br>\n<br>\nІ &nbsp;вплітає &nbsp;цвіт &nbsp;ромену,<br>\nЦвіт &nbsp;шипшини &nbsp;в &nbsp;чорну &nbsp;косу.<br>\nДо &nbsp;дівчат, &nbsp;немов &nbsp;козуля,<br>\nНе &nbsp;побігла &nbsp;- &nbsp;полетіла.<br>\n<br>\nА &nbsp;вітрець &nbsp;ганяє &nbsp;плахту,<br>\nМолодече &nbsp;тіло &nbsp;студить<br>\nІ &nbsp;пустує &nbsp;над &nbsp;коліном,<br>\nНаче &nbsp;справжній &nbsp;розбишака.<br>\n<br>\nЗупинилась &nbsp;Доброслава,<br>\nНапустила &nbsp;нижче &nbsp;плахту.<br>\nБілі, &nbsp;жовті, &nbsp;сині &nbsp;квіти<br>\nНа &nbsp;собі &nbsp;спинили &nbsp;погляд.<br>\n<br>\nНазбирала &nbsp;повних &nbsp;квітів<br>\nІ &nbsp;сплела &nbsp;вінок &nbsp;барвистий.<br>\nПодивилась &nbsp;- &nbsp;він, &nbsp;як &nbsp;сяйвом,<br>\nУбирає &nbsp;в &nbsp;себе &nbsp;очі.<br>\n<br>\n- &nbsp;Гей, &nbsp;роменовий &nbsp;віночку,<br>\nНа &nbsp;моїй &nbsp;сіяй &nbsp;голівці!<br>\nІ &nbsp;могутньо &nbsp;причаровуй<br>\nСерце &nbsp;юного &nbsp;Одрада. &nbsp;-<br>\n<br>\nІ &nbsp;притьмом, &nbsp;немов &nbsp;козуля,<br>\nПолетіла &nbsp;знов &nbsp;у &nbsp;балку,<br>\nНесучи &nbsp;жагу &nbsp;дівоцьку<br>\nВ &nbsp;розбуялих &nbsp;палом &nbsp;грудях.<br>\n<br>\nА &nbsp;вечірнє &nbsp;сонце &nbsp;гасне,<br>\nТаємнича &nbsp;ніч &nbsp;надходить,<br>\nІ &nbsp;запалює &nbsp;Купала<br>\nНа &nbsp;степу &nbsp;червінь-багаття.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;КУПАЛЬСЬКІ &nbsp;ВОГНІ<br>\nГоготить &nbsp;багряна &nbsp;ватра &nbsp;-<br>\nІ &nbsp;конає &nbsp;синя &nbsp;темінь.<br>\nКажани &nbsp;в &nbsp;густих &nbsp;байраках<br>\nПерегукуються &nbsp;лячно.<br>\n<br>\nГоготить &nbsp;багаття &nbsp;в &nbsp;полі,<br>\nНа &nbsp;горбі &nbsp;за &nbsp;городищем,<br>\nЯзиками &nbsp;пожирає<br>\nПриволочене &nbsp;гіллячя.<br>\n<br>\nА &nbsp;навкіл &nbsp;танок &nbsp;виводить<br>\nУ &nbsp;вінках &nbsp;ставні &nbsp;дівчата,<br>\nМіцно &nbsp;взявшися &nbsp;за &nbsp;руки,<br>\nІ &nbsp;Купалу &nbsp;гучно &nbsp;славлять.<br>\n<br>\nТо &nbsp;сповільна, &nbsp;то &nbsp;рухливо<br>\nПо &nbsp;землі &nbsp;дрібочуть &nbsp;ніжки,<br>\nЧервоніючи &nbsp;від &nbsp;ватри,<br>\nОчі &nbsp;ваблячи &nbsp;хлоп'ячі.<br>\n<br>\nОсь &nbsp;одна, &nbsp;немов &nbsp;лебідка,<br>\nНад &nbsp;вогнем &nbsp;перелетіла,<br>\nПоманивши &nbsp;за &nbsp;собою<br>\nЗаприміченого &nbsp;хлопця.<br>\n<br>\nІ &nbsp;метнувся, &nbsp;наче &nbsp;сокіл,<br>\nОщасливлений &nbsp;хлопчисько,<br>\nПереплигнув &nbsp;буйну &nbsp;ватру<br>\nТа &nbsp;й &nbsp;полинув &nbsp;навздогінці.<br>\n<br>\nА &nbsp;за &nbsp;ним &nbsp;через &nbsp;багаття<br>\nРвучко &nbsp;пари &nbsp;пролітають<br>\nІ &nbsp;сміються, &nbsp;і &nbsp;гарцюють,<br>\nІ &nbsp;Купалу &nbsp;гучно &nbsp;славлять.<br>\n<br>\nПрошуміла &nbsp;Доброслава,<br>\nМов &nbsp;нестримний &nbsp;диких &nbsp;вихор,<br>\nА &nbsp;за &nbsp;нею, &nbsp;наче &nbsp;сокіл,<br>\nПолетів &nbsp;Одрад &nbsp;моторний.<br>\n<br>\nДіва &nbsp;- &nbsp;вбік, &nbsp;Одрад &nbsp;- &nbsp;за &nbsp;нею,<br>\nДіва &nbsp;- &nbsp;в &nbsp;яр, &nbsp;Одрад &nbsp;- &nbsp;навпрошки.<br>\nІ &nbsp;сплелись &nbsp;гарячі &nbsp;руки,<br>\nІ &nbsp;злились &nbsp;уста &nbsp;жагучі...<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;***<br>\nБудьте &nbsp;ж &nbsp;хвалені &nbsp;довіку<br>\nНад &nbsp;степами &nbsp;ночі &nbsp;сині,<br>\nПожадливі &nbsp;бризки &nbsp;Лади,<br>\nІ &nbsp;зілійник, &nbsp;і &nbsp;Купала!<br><br><em>1943</em>\n\n\n<br><br>\n"
}