{
  "author": "B44WbOoC",
  "id": "i3oSRCDM",
  "title": "ДУМКА-БАЛАДА ПРО СОПІЛКАРЯ",
  "link": "metrs_poem.php?poem=12804",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ДУМКА-БАЛАДА ПРО СОПІЛКАРЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nФашисти &nbsp;утікали &nbsp;манівцями<br>\nВід &nbsp;праведної &nbsp;помсти &nbsp;і &nbsp;розплати.<br>\nІ &nbsp;білий &nbsp;птах &nbsp;зими &nbsp;над &nbsp;ними &nbsp;каркав,<br>\nІ &nbsp;біла &nbsp;смерть &nbsp;над &nbsp;ними &nbsp;кружеляла.<br>\n<br>\nНа &nbsp;річці &nbsp;дико &nbsp;реготала &nbsp;крига<br>\nВід &nbsp;лоскоту &nbsp;січневого &nbsp;морозу,<br>\nА &nbsp;підліток &nbsp;у &nbsp;латіній &nbsp;куфайці<br>\nСидів &nbsp;незрушно &nbsp;на &nbsp;пеньку &nbsp;вербовім<br>\nІ &nbsp;на &nbsp;сопілці &nbsp;літо &nbsp;викликав.<br>\n<br>\nХай &nbsp;пастушкові &nbsp;посиніли &nbsp;губи,<br>\nВін &nbsp;грав &nbsp;про &nbsp;захід &nbsp;степового &nbsp;сонця,<br>\nЯк &nbsp;із &nbsp;толоки &nbsp;череда &nbsp;вертає,<br>\nПро &nbsp;теплі &nbsp;вечори, &nbsp;що &nbsp;сплять &nbsp;у &nbsp;лузі<br>\nПід &nbsp;таємничий &nbsp;шепіт &nbsp;синіх &nbsp;трав.<br>\n<br>\nПро &nbsp;доброту &nbsp;селянську, &nbsp;що, &nbsp;як &nbsp;мати,<br>\nЙого &nbsp;сирітську &nbsp;долю &nbsp;пригортала,<br>\nІ &nbsp;хліб &nbsp;йому &nbsp;давала, &nbsp;і &nbsp;притулок,<br>\nІ &nbsp;сто &nbsp;надій &nbsp;на &nbsp;босоноге &nbsp;літо…<br>\n<br>\nІ &nbsp;падали &nbsp;ті &nbsp;звуки &nbsp;невимовні<br>\nНа &nbsp;сопілки &nbsp;сухого &nbsp;очерету,<br>\nЩо &nbsp;також &nbsp;не &nbsp;дрімав, &nbsp;закутий &nbsp;в &nbsp;кригу,<br>\nА &nbsp;колихав &nbsp;під &nbsp;хвищі &nbsp;спрагу &nbsp;літа,<br>\nІ &nbsp;вже &nbsp;бринів &nbsp;оновлення &nbsp;оркестр.<br>\nМелодія &nbsp;луною &nbsp;даленіла…<br>\nА &nbsp;вороги &nbsp;од &nbsp;підлітка &nbsp;за &nbsp;крок.<br>\n<br>\nКрізь &nbsp;інею &nbsp;кошлаті &nbsp;заму &nbsp;рови<br>\nЗдивовані &nbsp;їх &nbsp;очі &nbsp;прозирали<br>\nНа &nbsp;пастушка &nbsp;і &nbsp;на &nbsp;його &nbsp;грання.<br>\nТоді &nbsp;в &nbsp;катів &nbsp;повиступали &nbsp;сльози<br>\nВід &nbsp;заздрощів, &nbsp;від &nbsp;люті &nbsp;та &nbsp;безсилля<br>\nІ &nbsp;капали, &nbsp;немов &nbsp;свинець, &nbsp;на &nbsp;кригу…<br>\n<br>\nІ &nbsp;стало &nbsp;страшно &nbsp;привидам-пришельцям:<br>\nВони &nbsp;підуть &nbsp;і &nbsp;згинуть &nbsp;у &nbsp;дорозі,<br>\nА &nbsp;пісня &nbsp;тут &nbsp;на &nbsp;березі &nbsp;лишиться,<br>\nВ &nbsp;прийдешніх &nbsp;веснах &nbsp;річка &nbsp;розіллється,<br>\nЗемля &nbsp;глибокі &nbsp;рани &nbsp;залікує,<br>\nА &nbsp;підліток &nbsp;оцей &nbsp;весілля &nbsp;справить…<br>\n<br>\nТоді &nbsp;ударив &nbsp;тупо &nbsp;автомат.<br>\nЗа &nbsp;спиною &nbsp;у &nbsp;хлопця &nbsp;верболіз<br>\nШелеснув &nbsp;зойком &nbsp;і &nbsp;розкинув &nbsp;гілля.<br>\nСхилився &nbsp;поволі &nbsp;до &nbsp;землі<br>\nОчеретина, &nbsp;кулею &nbsp;протята…<br>\n<br>\nФашисти &nbsp;утікали &nbsp;берегами<br>\nВід &nbsp;праведної &nbsp;помсти &nbsp;і &nbsp;розплати,<br>\nА &nbsp;на &nbsp;льоду &nbsp;сопілка-перепілка<br>\nВсе &nbsp;тріпотіла &nbsp;крильцями &nbsp;під &nbsp;вітром.<br>\n\n\n\n<br><br>\n"
}