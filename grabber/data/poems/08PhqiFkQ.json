{
  "author": "ZowtArFD",
  "id": "08PhqiFkQ",
  "title": "СТАРИЙ ІЗ САНТА-МОНІКИ",
  "link": "metrs_poem.php?poem=6148",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>СТАРИЙ ІЗ САНТА-МОНІКИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;тут &nbsp;живу, &nbsp;<br>\nЯ &nbsp;маю &nbsp;дім &nbsp;і &nbsp;сад.<br>\nУ &nbsp;мене &nbsp;внуки,<br>\nПравнуки &nbsp;і &nbsp;діти.<br>\nА &nbsp;я &nbsp;от &nbsp;- &nbsp;сам,<br>\nВже &nbsp;скільки &nbsp;років &nbsp;-<br>\nСам.<br>\nА &nbsp;самоту &nbsp;-<br>\nКуди &nbsp;її &nbsp;подіти?<br>\nЗамурувать &nbsp;в &nbsp;цих &nbsp;стінах?<br>\nТаж &nbsp;вони &nbsp;-<br>\nВони &nbsp;мене &nbsp;в &nbsp;собі<br>\nЗамурували.<br>\nКолони, &nbsp;зали,<br>\n &nbsp; &nbsp; &nbsp; &nbsp; &nbsp;мовчазні &nbsp;портали, &nbsp;-<br>\nЯ &nbsp;загубився &nbsp;зовсім<br>\nСеред &nbsp;них.<br>\nА &nbsp;я &nbsp;то &nbsp;жив,<br>\nНезле, &nbsp;скажу &nbsp;вам, &nbsp;жив.<br>\nМене &nbsp;все &nbsp;місто &nbsp;знало,<br>\nЗнає &nbsp;й &nbsp;досі.<br>\nЯ &nbsp;дужий &nbsp;був,<br>\nБув &nbsp;молодий,<br>\nДвожил.<br>\nНа &nbsp;старість &nbsp;розум &nbsp;виручав<br>\nІ &nbsp;досвід.<br>\nЯ &nbsp;торгував,<br>\nАх, &nbsp;як &nbsp;я &nbsp;торгував!<br>\nЯ &nbsp;мав &nbsp;свої &nbsp;кафе<br>\nІ &nbsp;магазини.<br>\nМене &nbsp;возили<br>\nПишні &nbsp;лімузини,<br>\nЯ &nbsp;добре &nbsp;жив,<br>\nДопоки &nbsp;силу &nbsp;мав.<br>\nА &nbsp;потім &nbsp;я...<br>\nА &nbsp;втім &nbsp;-<br>\nНалиймо &nbsp;віскі.<br>\nСини &nbsp;мої &nbsp;роз'їхались.<br>\nОтак.<br>\nОдин &nbsp;в &nbsp;Нью-Йорку,<br>\nДва &nbsp;- &nbsp;у &nbsp;Сан-Франциско,<br>\nДружина &nbsp;вмерла.<br>\nСам &nbsp;я. &nbsp;Одинак.<br>\nЗостався &nbsp;сад.<br>\nТа &nbsp;дім &nbsp;-<br>\nОця &nbsp;фортеця.<br>\nТут &nbsp;я &nbsp;живу...<br>\nТа &nbsp;що &nbsp;там &nbsp;говорити?<br>\nЗаради &nbsp;чого<br>\nВік &nbsp;було &nbsp;робити?..<br>\nАле &nbsp;не &nbsp;те,<br>\nНе &nbsp;те &nbsp;лежить &nbsp;на &nbsp;серці.<br>\nЯ &nbsp;скоро &nbsp;вмру,<br>\nІ &nbsp;все &nbsp;одно &nbsp; &nbsp;мені,<br>\nЧиї &nbsp;тепер &nbsp;кафе<br>\nІ &nbsp;магазини.<br>\nЗбанкрутував<br>\nЗа &nbsp;крок &nbsp;від &nbsp;домовини<br>\nІ &nbsp;сам &nbsp;зостався,<br>\nСам,<br>\nНа &nbsp;чужині.<br>\nСини &nbsp;далеко.<br>\nВ &nbsp;кожного &nbsp;- &nbsp;сім'я.<br>\nА &nbsp;більш &nbsp;нема<br>\nРідні<br>\nУ &nbsp;цій &nbsp;країні.<br>\nЯ &nbsp;народився &nbsp;там,<br>\nНа &nbsp;Україні,<br>\nПід &nbsp;Уманню<br>\nЖила &nbsp;сім'я &nbsp;моя.<br>\nПродати &nbsp;б &nbsp;все:<br>\nІ &nbsp;дім &nbsp;оцей,<br>\nІ &nbsp;сад,<br>\nПокинути<br>\nІ &nbsp;птахом &nbsp;полетіти.<br>\nАле &nbsp;нема,<br>\nНема &nbsp;шляху &nbsp;назад:<br>\nМої &nbsp;тут &nbsp;внуки,<br>\nПравнуки<br>\nІ &nbsp;діти.<br>\nТут &nbsp;народились,<br>\nВиростали &nbsp;тут.<br>\nТут &nbsp;- &nbsp;їх &nbsp;вітчизна,<br>\nА &nbsp;моя &nbsp;- &nbsp;за &nbsp;морем...<br>\nАле &nbsp;про &nbsp;що &nbsp;ми, &nbsp;містере,<br>\nГоворим?<br>\nВам &nbsp;час &nbsp;рушати, &nbsp;містере,<br>\nМабуть.<br>\nДопиймо &nbsp;віскі<br>\nТа &nbsp;й &nbsp;ходім.<br>\nПора.<br>\nЯ &nbsp;радий &nbsp;був<br>\nЗустрітися &nbsp;із &nbsp;вами.<br>\nВам &nbsp;завтра &nbsp;вирушати &nbsp;<br>\nДо &nbsp;Дніпра,<br>\nДо &nbsp;сивих &nbsp;верб<br>\nНад &nbsp;тихими &nbsp;ярами.<br>\nЯ &nbsp;вас &nbsp;прошу:<br>\nХоч &nbsp;слово &nbsp;напишіть,<br>\nХоч &nbsp;вісточку<br>\nЗ-під &nbsp;Умані &nbsp;подайте.<br>\nЯ &nbsp;заздрю &nbsp;вам.<br>\nПростіть &nbsp;мені,<br>\nПростіть.<br>\nЩасливої &nbsp;дороги &nbsp;вам,<br>\nПрощайте!..\n\n\n<br><br>\n"
}