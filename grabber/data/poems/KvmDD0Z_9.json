{
  "author": "WkPB5nJt1",
  "id": "KvmDD0Z_9",
  "title": "ЧОРНОБИЛЬСЬКА МАДОННА.  МАТИ І “ХРИСТОПРОДАВЦІ”",
  "link": "/metrs_poem.php?poem=3355",
  "html": "\n<h4></h4>\n\n<a href=\"/metrs.php?id=20&amp;type=tvorch\" class=\"redhr1\">Творчість</a> |\n<a href=\"/metrs.php?id=20&amp;type=biogr\" class=\"redhr1\">Біографія</a> |\n<a href=\"/metrs.php?id=20&amp;type=critiques\" class=\"redhr1\">Критика</a>\n\n<h4>ЧОРНОБИЛЬСЬКА МАДОННА.  МАТИ І “ХРИСТОПРОДАВЦІ”</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n...Тепер &nbsp;на &nbsp;зміну, &nbsp;<br>\nнехай &nbsp;і &nbsp;поодинокого, &nbsp;<br>\nмародерства &nbsp;звичайного &nbsp;<br>\nприйшло &nbsp;вишукане, &nbsp;інтелектуальне:<br>\nшукають &nbsp;предмети &nbsp;старовини, &nbsp;<br>\nнайчастіше &nbsp;— &nbsp;ікони...<br>\nА. &nbsp;Михайленко, &nbsp;“Корені &nbsp;і &nbsp;пам'ять &nbsp;Зони...”<br>\nЧогось &nbsp;її &nbsp;било, &nbsp;термосувало, &nbsp;<br>\nДушу &nbsp;закутувало &nbsp;сльотою, &nbsp;<br>\nА &nbsp;згодом &nbsp;мов &nbsp;підказало:<br>\n— &nbsp;Змий &nbsp;ти &nbsp;голову &nbsp;дощовою &nbsp;водою, &nbsp;<br>\nВоно &nbsp;тобі &nbsp;і &nbsp;полегшає, &nbsp;<br>\nКоли &nbsp;голівонька &nbsp;буде &nbsp;змита &nbsp;<br>\nДощовою &nbsp;водою &nbsp;з-під &nbsp;ринви &nbsp;<br>\nЦього &nbsp;пекельного &nbsp;літа! &nbsp;<br>\nОтак &nbsp;вона &nbsp;і &nbsp;зробила:<br>\nНабрала &nbsp;води &nbsp;в &nbsp;каструлю &nbsp;<br>\nІз &nbsp;бочки,<br>\nщо &nbsp;тихо &nbsp;цідиться &nbsp;<br>\nІ &nbsp;поїть &nbsp;яблуню &nbsp;й &nbsp;грушу-дулю, &nbsp;<br>\nНабрала &nbsp;води, &nbsp;нагріла, &nbsp;<br>\nІ &nbsp;голову &nbsp;змила, &nbsp;і &nbsp;вмилась, &nbsp;<br>\nА &nbsp;потім &nbsp;лягла &nbsp;чистенька, &nbsp;<br>\nАж &nbsp;наче &nbsp;вся &nbsp;засвітилась!.. &nbsp;<br>\nІ &nbsp;снилась &nbsp;їй &nbsp;дивовижа &nbsp;— &nbsp;<br>\nЛетить &nbsp;вона &nbsp;під &nbsp;небесами, &nbsp;<br>\nТака &nbsp;молода-молодюсінька &nbsp;<br>\nШиряє &nbsp;понад &nbsp;лісами. &nbsp;<br>\nКоса &nbsp;в &nbsp;неї &nbsp;вільно &nbsp;розплетена, &nbsp;<br>\nНачеб &nbsp;у &nbsp;молодої, &nbsp;<br>\nТільки &nbsp;волосся &nbsp;сивого &nbsp;<br>\nБагато &nbsp;в &nbsp;коси &nbsp;отої... &nbsp;<br>\nІ &nbsp;снилось &nbsp;— &nbsp;сини &nbsp;хапають<br>\nІ &nbsp;в &nbsp;матері &nbsp;рвуть &nbsp;волосся,<br>\nІ &nbsp;з &nbsp;нею &nbsp;летять &nbsp;у &nbsp;небі,<br>\nІ &nbsp;дітьми &nbsp;малими &nbsp;голосять,<br>\nСхопили &nbsp;матір &nbsp;за &nbsp;коси<br>\nІ &nbsp;нумо &nbsp;їх &nbsp;виривати,<br>\nА &nbsp;мати &nbsp;по &nbsp;небу &nbsp;навтьоки &nbsp;—<br>\nВід &nbsp;синів &nbsp;утікає &nbsp;мати!..<br>\nАж &nbsp;раптом &nbsp;вона &nbsp;стрепенулась,<br>\nПрокинулась: &nbsp;мотоцикли<br>\nПід &nbsp;хатою &nbsp;захурчали,<br>\nА &nbsp;потім &nbsp;раптово &nbsp;зникли.<br>\nПодумала &nbsp;мати: &nbsp;міліція<br>\nЗнову &nbsp;примчала &nbsp;по &nbsp;мене.<br>\nТа &nbsp;я &nbsp;затялась &nbsp;навіки &nbsp;—<br>\nТут &nbsp;збуду &nbsp;життя &nbsp;оглашенне!..<br>\nАж &nbsp;раптом &nbsp;рипнули &nbsp;двері,<br>\nЩось &nbsp;сунуло &nbsp;вже &nbsp;до &nbsp;хати,<br>\nЛіхтарем &nbsp;її &nbsp;шмагонуло,<br>\nМатір &nbsp;Божу &nbsp;стало &nbsp;здіймати,<br>\nСкриню &nbsp;стару &nbsp;одчинило,<br>\nСорочку &nbsp;взяло &nbsp;з &nbsp;поликами,<br>\nДихало &nbsp;перегаром,<br>\nЗбиткувалося &nbsp;над &nbsp;віками...<br>\nЧом &nbsp;же &nbsp;її &nbsp;заціпило,<br>\nПрийшли, &nbsp;бач, &nbsp;не &nbsp;пішодрала!<br>\n— &nbsp;Господи, &nbsp;та &nbsp;це &nbsp;ж &nbsp;Вовка! &nbsp;— &nbsp;<br>\nОнук &nbsp;її! &nbsp;Син &nbsp;генерала! &nbsp;<br>\nНавів, &nbsp;бач, &nbsp;“христопродавців” &nbsp;— &nbsp;<br>\nХати &nbsp;вони &nbsp;чистять &nbsp;повсюди. &nbsp;<br>\nСхопилася &nbsp;баба &nbsp;за &nbsp;серце &nbsp;— &nbsp;<br>\nСхопила &nbsp;онука &nbsp;за &nbsp;груди.<br>\n— &nbsp;Полундра! &nbsp;— &nbsp;він &nbsp;злякано &nbsp;вдарив &nbsp;<br>\nІ &nbsp;бабі &nbsp;вчепився &nbsp;в &nbsp;волосся, &nbsp;<br>\nДумав, &nbsp;що &nbsp;баба &nbsp;з &nbsp;могили, &nbsp;<br>\nАбо &nbsp;щось &nbsp;лихе &nbsp;приверзлося.<br>\nВтікали &nbsp;вони &nbsp;з &nbsp;переляку, &nbsp;<br>\nГримнули &nbsp;мотоцикли... &nbsp;<br>\nЦвіркуни &nbsp;лише &nbsp;били &nbsp;в &nbsp;душу, &nbsp;<br>\nА &nbsp;потім &nbsp;тихенько &nbsp;зникли... &nbsp;<br>\nКоса &nbsp;лише &nbsp;вирвана &nbsp;долі &nbsp;<br>\nЛежала &nbsp;на &nbsp;збитій &nbsp;іконі... &nbsp;<br>\nПропали, &nbsp;прогуркотіли<br>\n &nbsp;І &nbsp;щезли &nbsp;бензинові &nbsp;коні... &nbsp;<br>\nКоса &nbsp;лише, &nbsp;вирвана &nbsp;внуком, &nbsp;<br>\nСвітилася &nbsp;на &nbsp;долівці. &nbsp;<br>\nБаба &nbsp;із &nbsp;ліжка &nbsp;звелася &nbsp;<br>\nІ &nbsp;нипала &nbsp;по &nbsp;долівці, &nbsp;<br>\nКаганцем &nbsp;собі &nbsp;присвітила, &nbsp;<br>\nПодивилась &nbsp;на &nbsp;себе &nbsp;на &nbsp;лису, &nbsp;<br>\nБеззубо &nbsp;собі &nbsp;посміхнулась:<br>\n— &nbsp;Ну &nbsp;й &nbsp;дівка, &nbsp;до &nbsp;пари &nbsp;бісу!..— &nbsp;<br>\nДивились &nbsp;безодні &nbsp;зоряні &nbsp;<br>\nУслід &nbsp;дорогому &nbsp;онуку...<br>\n— &nbsp;А &nbsp;сон &nbsp;таки &nbsp;справді &nbsp;справдився, &nbsp;<br>\nА &nbsp;сон &nbsp;таки &nbsp;справді &nbsp;в &nbsp;руку!..\n\n\n<br><br>\n"
}