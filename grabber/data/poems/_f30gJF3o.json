{
  "author": "WkPB5nJt1",
  "id": "_f30gJF3o",
  "title": "ПРОЛОГ",
  "link": "/metrs_poem.php?poem=3350",
  "html": "\n<h4></h4>\n\n<a href=\"/metrs.php?id=20&amp;type=tvorch\" class=\"redhr1\">Творчість</a> |\n<a href=\"/metrs.php?id=20&amp;type=biogr\" class=\"redhr1\">Біографія</a> |\n<a href=\"/metrs.php?id=20&amp;type=critiques\" class=\"redhr1\">Критика</a>\n\n<h4>ПРОЛОГ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВсе &nbsp;упованіє &nbsp;моє<br>\nНа &nbsp;тебе, &nbsp;мій &nbsp;пресвітлий &nbsp;раю,<br>\nНа &nbsp;мидосердіє &nbsp;твоє,<br>\nВсе &nbsp;упованіє &nbsp;моє<br>\nНа &nbsp;тебе, &nbsp;мати, &nbsp;возлагаю,<br>\nСвятая &nbsp;сило &nbsp;всіх &nbsp;святих,<br>\nПренепорочная, &nbsp;благая!<br>\nТ. &nbsp;Шевченко, &nbsp;“Марія”<br>\n“Гей, &nbsp;то &nbsp;в &nbsp;святу &nbsp;неділеньку,<br>\nТо &nbsp;рано-пораненько,<br>\nТо &nbsp;не &nbsp;в &nbsp;усі &nbsp;то &nbsp;дзвони &nbsp;дзвонять,<br>\nА &nbsp;то &nbsp;сини &nbsp;свою &nbsp;неньку,<br>\nУдову &nbsp;стареньку,<br>\nА &nbsp;з &nbsp;свого &nbsp;подвір'я &nbsp;то &nbsp;ізгонять.<br>\nЩо &nbsp;старший &nbsp;за &nbsp;руку &nbsp;веде,<br>\nСередульший &nbsp;у &nbsp;плечі &nbsp;випихає;<br>\nА &nbsp;найменший &nbsp;ворота &nbsp;одчиняє,<br>\nЇї, &nbsp;бідну, &nbsp;клене &nbsp;й &nbsp;проклинає:<br>\n“Ой &nbsp;іди &nbsp;ж &nbsp;ти, &nbsp;мати,<br>\nКуди-небудь &nbsp;собі &nbsp;проживати,<br>\nБо &nbsp;ти &nbsp;нам &nbsp;не &nbsp;вдобна,<br>\nПроти &nbsp;діла &nbsp;не &nbsp;способна.<br>\nОтеє &nbsp;ж &nbsp;тобі &nbsp;шлях &nbsp;— &nbsp;дорога<br>\nШирокая &nbsp;й &nbsp;довга!”<br>\nУкраїнська &nbsp;народна &nbsp;дума &nbsp;“Бідна &nbsp;вдова &nbsp;і &nbsp;три &nbsp;сини”<br>\nТяжко &nbsp;пишу, &nbsp;зболено &nbsp;розмірковую, &nbsp;<br>\nСловами &nbsp;гіркими &nbsp;наповнюю &nbsp;аркуш, &nbsp;<br>\nХай &nbsp;і &nbsp;гарячими, &nbsp;хай &nbsp;і &nbsp;пекучими &nbsp;—<br>\nЦе &nbsp;одна &nbsp;даність. &nbsp;<br>\nСтавлю &nbsp;хапливо &nbsp;мольберт &nbsp;і &nbsp;чекаю &nbsp;на &nbsp;неї. &nbsp;<br>\nЧищу &nbsp;свій &nbsp;пензель,<br>\nвитискую &nbsp;тюбик<br>\nІ &nbsp;пензель &nbsp;наповнюю &nbsp;лютим &nbsp;вогнем &nbsp;— &nbsp;<br>\nЦе &nbsp;одна &nbsp;даність.<br>\nЖезл &nbsp;диригента &nbsp;беру &nbsp;у &nbsp;руку &nbsp;<br>\nІ &nbsp;скрипки &nbsp;слухняні &nbsp;з &nbsp;валторнами &nbsp;дикими &nbsp;<br>\nСкоряю, &nbsp;звіряю, &nbsp;рівняю, &nbsp;розбурхую &nbsp;— &nbsp;<br>\nЦе &nbsp;одна &nbsp;даність.<br>\n &nbsp;<br>\nЦе &nbsp;одна &nbsp;даність &nbsp;— &nbsp;створити &nbsp;її &nbsp;таку, &nbsp;<br>\nЯкою &nbsp;зуміє &nbsp;пізнати &nbsp;моє &nbsp;перо, &nbsp;<br>\nЯкою &nbsp;знайде &nbsp;її &nbsp;пензель &nbsp;мій &nbsp;всюдисущий, &nbsp;<br>\nЯкою &nbsp;пізнав &nbsp;її &nbsp;мій &nbsp;оркестр &nbsp;потойбічний, &nbsp;<br>\nЦе &nbsp;одна &nbsp;даність &nbsp;— &nbsp;здобути &nbsp;її &nbsp;із &nbsp;мармуру, &nbsp;<br>\nУ &nbsp;сполохах &nbsp;кінострічки, &nbsp;в &nbsp;ритмі &nbsp;гравюри, &nbsp;<br>\nВ &nbsp;розломищах &nbsp;кіноварі, &nbsp;в &nbsp;розхльостаності &nbsp;життя, &nbsp;<br>\nЦе &nbsp;одна &nbsp;даність &nbsp;— &nbsp;намалювати &nbsp;її &nbsp;таку, &nbsp;<br>\nЯк &nbsp;малювали &nbsp;на &nbsp;задану &nbsp;тему &nbsp;богове &nbsp;мистецтва, &nbsp;<br>\nПротягом &nbsp;тисячоліть &nbsp;— &nbsp;від &nbsp;Рубльова &nbsp;до &nbsp;Леонардо &nbsp;да &nbsp;Вінчі, &nbsp;<br>\nВід &nbsp;Вишгородської &nbsp;Мадонни &nbsp;і &nbsp;до &nbsp;Сікстинської, &nbsp;<br>\nВід &nbsp;Марії &nbsp;Оранти &nbsp;і &nbsp;до &nbsp;Атомної &nbsp;Японки...<br>\n &nbsp;<br>\n<br>\nЧи &nbsp;не &nbsp;лячно &nbsp;тобі &nbsp;виходити &nbsp;із &nbsp;етюдником<br>\nНа &nbsp;цю &nbsp;космічну &nbsp;дорогу, &nbsp;де &nbsp;майстрове &nbsp;сидять &nbsp;у &nbsp;віках<br>\nІ &nbsp;в &nbsp;кожного &nbsp;— &nbsp;Мадонна &nbsp;своя, &nbsp;і &nbsp;сія &nbsp;на &nbsp;століття,<br>\nЧи &nbsp;не &nbsp;жахно &nbsp;тобі &nbsp;брати &nbsp;пензель &nbsp;у &nbsp;руки<br>\nІ &nbsp;мимоволі &nbsp;ставати &nbsp;у &nbsp;той &nbsp;довжелезний &nbsp;ряд?<br>\nМоже, &nbsp;хтось &nbsp;пчихне &nbsp;із &nbsp;них, &nbsp;і &nbsp;вітром &nbsp;тебе &nbsp;понесе<br>\nВ &nbsp;зоряну &nbsp;вітродуйну &nbsp;трубу &nbsp;і &nbsp;памороки &nbsp;заб'є?!<br>\n &nbsp;<br>\n<br>\nЩо &nbsp;з &nbsp;того, &nbsp;що &nbsp;лячно? &nbsp;Хто &nbsp;не &nbsp;ламався &nbsp;в &nbsp;колінах, &nbsp;<br>\nКоли &nbsp;смикав &nbsp;лева &nbsp;за &nbsp;вуса &nbsp;і &nbsp;здоров'я &nbsp;йому &nbsp;бажав, &nbsp;<br>\nКоли &nbsp;той &nbsp;пчихав &nbsp;занадто &nbsp;оптимістично. &nbsp;<br>\nАле &nbsp;тут &nbsp;вже &nbsp;про &nbsp;інше &nbsp;йдеться...<br>\n &nbsp;<br>\n<br>\nКоли &nbsp;Вона &nbsp;приходять &nbsp;і &nbsp;робить &nbsp;з &nbsp;тебе &nbsp;перо. &nbsp;<br>\nКоли &nbsp;Вона &nbsp;нахиляється &nbsp;і &nbsp;перетворює &nbsp;тебе &nbsp;<br>\nв &nbsp;пензель, &nbsp;наповнений &nbsp;жахом,<br>\nКоли &nbsp;Вона &nbsp;бере &nbsp;тебе &nbsp;в &nbsp;руку &nbsp;як &nbsp;жезл<br>\nІ &nbsp;творить &nbsp;твоє &nbsp;життя &nbsp;оркестрове, &nbsp;<br>\nІ &nbsp;не &nbsp;знаєш &nbsp;ти, &nbsp;коли &nbsp;вирине &nbsp;скрипка &nbsp;<br>\nДитячим &nbsp;святим &nbsp;джерелом &nbsp;плюскотливим, &nbsp;<br>\nА &nbsp;коли &nbsp;захлинуться &nbsp;шаленою &nbsp;міддю &nbsp;<br>\nНестримні &nbsp;й &nbsp;повстримливі &nbsp;тарілки &nbsp;облуди.<br>\n &nbsp;<br>\n<br>\nТи &nbsp;намагався &nbsp;писати &nbsp;про &nbsp;Неї &nbsp;— &nbsp;Вона &nbsp;пише &nbsp;тобою,<br>\nЯк &nbsp;недолугою &nbsp;ручкою, &nbsp;як &nbsp;нікчемним &nbsp;пером, &nbsp;як &nbsp;олівцем<br>\nхапливим &nbsp;і &nbsp;ошалілим, &nbsp;покручем &nbsp;— &nbsp;олівцем...<br>\nТи &nbsp;намагався &nbsp;Її &nbsp;змалювати &nbsp;— &nbsp;вона &nbsp;вмочила &nbsp;тебе<br>\nв &nbsp;сльози &nbsp;і &nbsp;пекло, &nbsp;в &nbsp;кров &nbsp;і &nbsp;жахіття: &nbsp;фарби &nbsp;такі<br>\nти &nbsp;подужаєш? &nbsp;Розпачу &nbsp;вистачить? &nbsp;Віри &nbsp;достане?<br>\nА &nbsp;безнадії? &nbsp;А &nbsp;проституйованого &nbsp;лахміття &nbsp;достатку?<br>\nА &nbsp;розпачу &nbsp;з &nbsp;того, &nbsp;як &nbsp;ти &nbsp;колег &nbsp;своїх &nbsp;— &nbsp;вішальників<br>\nзбивав &nbsp;мовчанням &nbsp;своїм?<br>\n<br>\n<br>\nТи &nbsp;намагався &nbsp;диригувати &nbsp;— &nbsp;Плачем &nbsp;будь, &nbsp;стань &nbsp;Голосінням, &nbsp;<br>\nвирви &nbsp;над &nbsp;Прип'яттю &nbsp;паморозь &nbsp;сиву &nbsp;бузку &nbsp;посивілого &nbsp;і &nbsp;<br>\nпорадій &nbsp;у &nbsp;Рудому &nbsp;лісі, &nbsp;що &nbsp;сонця &nbsp;рудіший,—<br>\nПрокляттям &nbsp;будеш, &nbsp;<br>\nРодом &nbsp;і &nbsp;Плодом &nbsp;поганьбленим &nbsp;будеш, &nbsp;коли &nbsp;зламаєшся &nbsp;<br>\nяк &nbsp;Перо, &nbsp;коли &nbsp;злякаєшся &nbsp;як &nbsp;Пензель, &nbsp;коли &nbsp;вирвешся &nbsp;<br>\nод &nbsp;страху &nbsp;як &nbsp;Диригентський &nbsp;жезл...<br>\n &nbsp;<br>\n<br>\n* &nbsp;* &nbsp;*<br>\nЯ &nbsp;заздрю &nbsp;всім, &nbsp;у &nbsp;кого &nbsp;є &nbsp;слова. &nbsp;<br>\nНемає &nbsp;в &nbsp;мене &nbsp;слів. &nbsp;Розстріляні &nbsp;до &nbsp;слова. &nbsp;<br>\nМовчання &nbsp;тяжко &nbsp;душу &nbsp;залива. &nbsp;<br>\nОсловленість &nbsp;— &nbsp;дурна &nbsp;і &nbsp;випадкова.<br>\n &nbsp;<br>\n<br>\nЯ &nbsp;заздрю &nbsp;всім, &nbsp;у &nbsp;кого &nbsp;фарби &nbsp;є &nbsp;— &nbsp;<br>\nЖагучі &nbsp;коні &nbsp;з &nbsp;дикого &nbsp;мольберту. &nbsp;<br>\nДо &nbsp;мене &nbsp;жодна &nbsp;фарба &nbsp;не &nbsp;встає, &nbsp;<br>\nСховавши &nbsp;в &nbsp;сіре &nbsp;суть &nbsp;свою &nbsp;роздерту.<br>\n &nbsp;<br>\n<br>\nЯ &nbsp;заздрю &nbsp;всім, &nbsp;до &nbsp;кого &nbsp;лине &nbsp;звук,— &nbsp;<br>\nЛічильник &nbsp;Гейгера &nbsp;пищить &nbsp;так &nbsp;потойбічне. &nbsp;<br>\nНа &nbsp;кожній &nbsp;арфі &nbsp;чистить &nbsp;дзьоба &nbsp;крук &nbsp;<br>\nЙ &nbsp;“Never &nbsp;more” &nbsp;кує &nbsp;мені &nbsp;стоїчно.<br>\n &nbsp;<br>\n<br>\nЯ &nbsp;випалив &nbsp;до &nbsp;чорноти &nbsp;жури &nbsp;<br>\nСвою &nbsp;прокляту &nbsp;одчайдушну &nbsp;душу &nbsp;<br>\nІ &nbsp;жестами, &nbsp;німий, &nbsp;возговорив... &nbsp;<br>\nХай &nbsp;жестами. &nbsp;Але &nbsp;сказати &nbsp;мушу.<br>\n &nbsp;<br>\n<br>\n* &nbsp;* &nbsp;*<br>\nНачеб &nbsp;хто &nbsp;по &nbsp;душі &nbsp;моїй<br>\nТак &nbsp;таємно-непрошено &nbsp;ходить,<br>\nІ &nbsp;ще &nbsp;нас &nbsp;налякало &nbsp;—<br>\nНе &nbsp;по-людськи &nbsp;якось &nbsp;виходить.<br>\n &nbsp;<br>\n<br>\nНас &nbsp;привозять &nbsp;у &nbsp;зону.<br>\nТут &nbsp;немає &nbsp;нікого-нікого.<br>\nТа &nbsp;засни &nbsp;ти &nbsp;нарешті,<br>\nМоя &nbsp;нерозумна &nbsp;тривого.<br>\nАле &nbsp;знову &nbsp;уранці<br>\nБосий &nbsp;слід &nbsp;той &nbsp;веде &nbsp;в &nbsp;саркофаг.<br>\nОт &nbsp;спитай &nbsp;генерала.<br>\nГенерал &nbsp;каже: &nbsp;— &nbsp;Факт!<br>\n &nbsp;<br>\n<br>\nМи &nbsp;пускали &nbsp;вівчарку.<br>\nНе &nbsp;бере &nbsp;вона &nbsp;босий &nbsp;той &nbsp;слід.<br>\nМи &nbsp;вночі &nbsp;пильнували,<br>\nМи &nbsp;уже &nbsp;не &nbsp;поспали &nbsp;як &nbsp;слід,<br>\nТа &nbsp;нікого &nbsp;не &nbsp;вистежили.<br>\nТільки &nbsp;босий &nbsp;хапливий &nbsp;слідок<br>\nБув &nbsp;тоді, &nbsp;коли &nbsp;сніг &nbsp;був<br>\nІ &nbsp;коли &nbsp;був &nbsp;зелений &nbsp;льодок.<br>\n &nbsp;<br>\n<br>\nГенерал &nbsp;сповідається:<br>\nМатір &nbsp;я &nbsp;взяв &nbsp;із &nbsp;села.<br>\nА &nbsp;вона &nbsp;мені &nbsp;з &nbsp;Києва &nbsp;<br>\nТретій &nbsp;раз &nbsp;уже &nbsp;боса &nbsp;втекла. &nbsp;<br>\nХоч &nbsp;би &nbsp;взулась &nbsp;та &nbsp;взута &nbsp;<br>\nТікала &nbsp;сюди, &nbsp;у &nbsp;цей &nbsp;світ, &nbsp;<br>\nА &nbsp;то &nbsp;босий, &nbsp;однаковий, &nbsp;<br>\nДуже &nbsp;босий &nbsp;вже &nbsp;слід.<br>\n &nbsp;<br>\n<br>\nІ &nbsp;замовк &nbsp;він, &nbsp;знетямлений,<br>\nБо &nbsp;якраз &nbsp;по &nbsp;сипкому &nbsp;піску<br>\nЙшли &nbsp;невидимі &nbsp;ноги &nbsp;<br>\nІ &nbsp;вервечку &nbsp;чітку &nbsp;і &nbsp;легку &nbsp;<br>\nСвоїх &nbsp;босих &nbsp;слідів &nbsp;<br>\nПропечатували &nbsp;перед &nbsp;нами, &nbsp;<br>\nПеред &nbsp;юними &nbsp;й &nbsp;сивими, &nbsp;<br>\nА &nbsp;дурними &nbsp;справіку &nbsp;синами.<br>\n &nbsp;<br>\n<br>\nБігли &nbsp;босі &nbsp;сліди,<br>\nА &nbsp;пісок &nbsp;тільки &nbsp;спалено &nbsp;вився,<br>\nШепотів, &nbsp;шурхотів,<br>\nВ &nbsp;стежку &nbsp;шлейфом &nbsp;світився,<br>\nА &nbsp;ми &nbsp;німо &nbsp;дивилися &nbsp;—<br>\nОт &nbsp;проява &nbsp;непевна &nbsp;яка!<br>\nМоже, &nbsp;мати &nbsp;ішла &nbsp;в &nbsp;саркофаг<br>\nДо &nbsp;Валерія &nbsp;Ходемчука?<br>\n &nbsp;<br>\n<br>\n* &nbsp;* &nbsp;*<br>\nЯк &nbsp;з &nbsp;моторошшя &nbsp;сну, &nbsp;<br>\nДуша &nbsp;моя &nbsp;встає, &nbsp;<br>\nЯк &nbsp;тяжко &nbsp;їй &nbsp;<br>\nВставати &nbsp;і &nbsp;німіти, &nbsp;<br>\nПитаю &nbsp;душу &nbsp;я:<br>\nДуше &nbsp;моя, &nbsp;Ви &nbsp;є? &nbsp;<br>\nВона &nbsp;мовчить &nbsp;і &nbsp;є &nbsp;— &nbsp;<br>\nЛиш &nbsp;годі &nbsp;зрозуміти.<br>\nЧому &nbsp;мовчиш, &nbsp;кажу,<br>\nЧи &nbsp;ти &nbsp;вже &nbsp;не &nbsp;моя,<br>\nЧи &nbsp;тобі &nbsp;душно,<br>\nДуше, &nbsp;до &nbsp;знемоги?<br>\nЧи &nbsp;так &nbsp;тебе,<br>\nДуше, &nbsp;кайданить &nbsp;крутія<br>\nКрута &nbsp;мого &nbsp;життя<br>\nІ &nbsp;хист &nbsp;мій &nbsp;преубогий?<br>\n &nbsp;<br>\n<br>\nМовчить &nbsp;душа &nbsp;з &nbsp;душі. &nbsp;<br>\nМовчить &nbsp;мій &nbsp;цілий &nbsp;світ, &nbsp;<br>\nЗагорнутий &nbsp;в &nbsp;лихі &nbsp;<br>\nВ &nbsp;словесні &nbsp;целофани... &nbsp;<br>\nПучками &nbsp;голими &nbsp;<br>\nЗ &nbsp;душі &nbsp;здираю &nbsp;лід... &nbsp;<br>\nЯк &nbsp;ранить &nbsp;пучки &nbsp;ті... &nbsp;<br>\nЯк &nbsp;душу &nbsp;тяжко &nbsp;ранить...\n\n\n<br><br>\n"
}