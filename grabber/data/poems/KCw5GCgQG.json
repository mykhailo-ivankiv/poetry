{
  "author": "B44WbOoC",
  "id": "KCw5GCgQG",
  "title": "ТАЇНА",
  "link": "metrs_poem.php?poem=12923",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ТАЇНА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Вчені доводять, що в образі творця<br>\nВсесвіту в Сікстинській капелі<br>\nМікеланджело зобразив свого ворога –<br>\nГеніального Леонардо да Вінчі.<br>\n</i><br><br>\nЩо &nbsp;не &nbsp;кажіть, &nbsp;а &nbsp;сотворіння &nbsp;світу<br>\nТаки &nbsp;своє &nbsp;у &nbsp;кожного &nbsp;митця,<br>\nКоли &nbsp;щораз &nbsp;виводиш &nbsp;на &nbsp;орбіту<br>\nСвятого &nbsp;духа, &nbsp;сина &nbsp;чи &nbsp;отця.<br>\n<br>\nСікстинської &nbsp;капели &nbsp;диво-фрески &nbsp;–<br>\nЕкстаз &nbsp;світанку, &nbsp;бог, &nbsp;як &nbsp;єретик…<br>\nТворець &nbsp;на &nbsp;риштуваннях-піднебесках<br>\nУ &nbsp;тридцять &nbsp;п’ять &nbsp;– &nbsp;мов &nbsp;скорчений &nbsp;старик.<br>\n<br>\nІ, &nbsp;душу &nbsp;оповивши &nbsp;таїною,<br>\nНад &nbsp;суєту &nbsp;художник &nbsp;вироста.<br>\nВін &nbsp;там, &nbsp;за &nbsp;п’ятирічною &nbsp;стіною,<br>\nУ &nbsp;посміху &nbsp;скривив &nbsp;свої &nbsp;уста.<br>\n<br>\nА &nbsp;ворог &nbsp;– &nbsp;з &nbsp;піонерів, &nbsp;з &nbsp;авангарду,<br>\nІз &nbsp;тих, &nbsp;хто &nbsp;вічно &nbsp;в &nbsp;душі &nbsp;стугонить.<br>\nСуперник &nbsp;той &nbsp;– &nbsp;великий &nbsp;Леонардо,<br>\nЩо &nbsp;не &nbsp;дає &nbsp;спочинку &nbsp;ні &nbsp;на &nbsp;мить.<br>\n<br>\nЗатихли &nbsp;болю &nbsp;шторми &nbsp;многобальні,<br>\nХоч, &nbsp;може, &nbsp;ворогам &nbsp;тим &nbsp;несть &nbsp;числа…<br>\nЗ &nbsp;добром &nbsp;з’єднавшись, &nbsp;воля &nbsp;геніальна<br>\nДо &nbsp;нас &nbsp;краси &nbsp;нетлінність &nbsp;донесла.<br>\n<br>\nІ &nbsp;ворожнеча &nbsp;вихлюпнулась &nbsp;в &nbsp;Лету,<br>\nІ &nbsp;яснота &nbsp;у &nbsp;нім &nbsp;перемогла.<br>\nУ &nbsp;царині &nbsp;біблейського &nbsp;сюжету<br>\nЛюдина &nbsp;богом &nbsp;все &nbsp;ж &nbsp;йому &nbsp;була.<br>\n\n\n\n<br><br>\n"
}