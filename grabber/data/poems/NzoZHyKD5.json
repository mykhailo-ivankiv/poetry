{
  "author": "u0bZEF03",
  "id": "NzoZHyKD5",
  "title": "Москалева криниця",
  "link": "metrs_poem.php?poem=596",
  "html": "\n<h4></h4>\n\n<a href=\"/metrs.php?id=99&amp;type=tvorch\" class=\"redhr1\">Творчість</a> |\n<a href=\"/metrs.php?id=99&amp;type=biogr\" class=\"redhr1\">Біографія</a> |\n<a href=\"/metrs.php?id=99&amp;type=critiques\" class=\"redhr1\">Критика</a>\n\n<h4>Москалева криниця</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПоема &nbsp;<br>\n<br>\n<font &nbsp;size=\"1\">Я. &nbsp;Кухаренкові. &nbsp;<br>\nНа &nbsp;пам'ять &nbsp;7 &nbsp;мая &nbsp;1857 &nbsp;року &nbsp;</font><br>\n<br>\nНе &nbsp;на &nbsp;Вкраїні, &nbsp;а &nbsp;далеко, &nbsp;<br>\nАж &nbsp;за &nbsp;Уралом, &nbsp;за &nbsp;Елеком, &nbsp;<br>\nСтарий &nbsp;недобиток &nbsp;варнак &nbsp;<br>\nМені &nbsp;розказував &nbsp;отак &nbsp;<br>\nПро &nbsp;сю &nbsp;криницю &nbsp;москалеву, &nbsp;<br>\nА &nbsp;я, &nbsp;сумуючи, &nbsp;списав, &nbsp;<br>\nТа &nbsp;рифму &nbsp;нищечком &nbsp;додав, &nbsp;<br>\nТа &nbsp;невеличку &nbsp;і &nbsp;дешеву &nbsp;<br>\n(Звичайне, &nbsp;крадене) &nbsp;зобгав &nbsp;<br>\nТобі &nbsp;поему &nbsp;на &nbsp;спомини, &nbsp;<br>\nМій &nbsp;друже &nbsp;щирий, &nbsp;мій &nbsp;єдиний! &nbsp;<br>\n<br>\n<br>\nI &nbsp;<br>\n<br>\nПісля &nbsp;великої &nbsp;зими &nbsp;<br>\nЗа &nbsp;Катерини &nbsp;за &nbsp;цариці, &nbsp;<br>\nМоскаль &nbsp;ту &nbsp;викопав &nbsp;криницю; &nbsp;<br>\nА &nbsp;як &nbsp;він &nbsp;викопав, &nbsp;то &nbsp;ми &nbsp;<br>\nОце &nbsp;й &nbsp;розкажемо &nbsp;в &nbsp;пригоді, &nbsp;<br>\nА &nbsp;ви &nbsp;записуйте &nbsp;— &nbsp;не &nbsp;шкодить &nbsp;<br>\nТакую &nbsp;річ &nbsp;і &nbsp;записать. &nbsp;<br>\nБо &nbsp;се &nbsp;не &nbsp;казка, &nbsp;а &nbsp;билиця, &nbsp;<br>\nАбо &nbsp;бувальщина, &nbsp;сказать. &nbsp;<br>\nОтак &nbsp;пишіть. &nbsp;Була &nbsp;криниця, &nbsp;<br>\nНі, &nbsp;не &nbsp;криниця, &nbsp;а &nbsp;село, &nbsp;<br>\nПишіть, &nbsp;давно &nbsp;колись &nbsp;було &nbsp;<br>\nМежи &nbsp;садами, &nbsp;при &nbsp;долині, &nbsp;<br>\nТаки &nbsp;у &nbsp;нас &nbsp;на &nbsp;Україні &nbsp;<br>\nБуло &nbsp;те &nbsp;божеє &nbsp;село. &nbsp;<br>\nВ &nbsp;селі &nbsp;тому &nbsp;вдова &nbsp;жила, &nbsp;<br>\nА &nbsp;у &nbsp;вдови &nbsp;дочка &nbsp;росла &nbsp;<br>\nІ &nbsp;син &nbsp;малоліток. &nbsp;<br>\nДобре &nbsp;мати &nbsp;діток &nbsp;<br>\nБагатому, &nbsp;хвалить &nbsp;бога &nbsp;<br>\nВ &nbsp;розкошах! &nbsp;А &nbsp;вбогій &nbsp;<br>\nВдові &nbsp;не &nbsp;до &nbsp;того, &nbsp;<br>\nБо &nbsp;залили &nbsp;за &nbsp;шкуру &nbsp;сала, &nbsp;<br>\nТрохи &nbsp;не &nbsp;пропала. &nbsp;<br>\nДумала &nbsp;іти &nbsp;в &nbsp;черниці &nbsp;<br>\nАбо &nbsp;вбитись, &nbsp;утопитись, &nbsp;<br>\nТак &nbsp;жаль &nbsp;маленьких &nbsp;діток &nbsp;стало &nbsp;<br>\nЗвичайне, &nbsp;мати, &nbsp;що &nbsp;й &nbsp;казать. &nbsp;<br>\nТа, &nbsp;може, &nbsp;ждався-таки &nbsp;й &nbsp;зять: &nbsp;<br>\nБо &nbsp;вже &nbsp;Катруся &nbsp;підростала &nbsp;<br>\n(Катрусею &nbsp;вдовівна &nbsp;звалась),— &nbsp;<br>\nЧи &nbsp;вік &nbsp;же &nbsp;їй &nbsp;продівувать? &nbsp;<br>\nЗносити &nbsp;брівоньки &nbsp;нізащо. &nbsp;<br>\nХіба &nbsp;за &nbsp;те, &nbsp;що &nbsp;сирота? &nbsp;<br>\nА &nbsp;красота-то, &nbsp;красота! &nbsp;<br>\nМій &nbsp;боже &nbsp;милий! &nbsp;А &nbsp;трудяще, &nbsp;<br>\nА &nbsp;чепурне, &nbsp;та &nbsp;роботяще, &nbsp;<br>\nТа &nbsp;тихе. &nbsp;Бач, &nbsp;і &nbsp;сирота, &nbsp;<br>\nА &nbsp;всім &nbsp;була &nbsp;навдивовижу. &nbsp;<br>\nБувало, &nbsp;вигляне &nbsp;із &nbsp;хижі, &nbsp;<br>\nЯк &nbsp;тая &nbsp;квіточка &nbsp;з &nbsp;роси, &nbsp;<br>\nЯк &nbsp;теє &nbsp;сонечко &nbsp;з-за &nbsp;хмари. &nbsp;<br>\nВвесь &nbsp;похолону, &nbsp;неживий &nbsp;<br>\nСтою, &nbsp;бувало. &nbsp;Ані &nbsp;кара, &nbsp;<br>\nНі &nbsp;муки, &nbsp;кайдани, &nbsp;<br>\nНіже &nbsp;літа, &nbsp;сину, &nbsp;<br>\nТії &nbsp;сили &nbsp;не &nbsp;втомили... &nbsp;<br>\nОтак &nbsp;і &nbsp;загину! &nbsp;<br>\nТак &nbsp;і &nbsp;згину. &nbsp;Бо &nbsp;дивися: &nbsp;<br>\nСмерті &nbsp;сподіваюсь, &nbsp;<br>\nА &nbsp;ридаю, &nbsp;мов &nbsp;дитина, &nbsp;<br>\nЯк &nbsp;я &nbsp;нагадаю &nbsp;<br>\nКатерину. &nbsp;Слухай, &nbsp;сину, &nbsp;<br>\nМій &nbsp;друже &nbsp;єдиний! &nbsp;<br>\nСлухай &nbsp;добре, &nbsp;та &nbsp;записуй, &nbsp;<br>\nТа &nbsp;на &nbsp;Україні, &nbsp;<br>\nЯк &nbsp;бог &nbsp;тебе &nbsp;допровадить, &nbsp;<br>\nТо &nbsp;розкажи, &nbsp;сину, &nbsp;<br>\nЩо &nbsp;ти &nbsp;бачив &nbsp;диявола &nbsp;<br>\nСвоїми &nbsp;очима. &nbsp;<br>\n<br>\nII &nbsp;<br>\n<br>\nТак, &nbsp;бачиш, &nbsp;дівонька &nbsp;ота &nbsp;<br>\nРосла &nbsp;собі. &nbsp;І &nbsp;роботящий &nbsp;<br>\n(Бо &nbsp;всюди &nbsp;сироти &nbsp;ледащо) &nbsp;<br>\nУ &nbsp;наймах &nbsp;виріс &nbsp;сирота, &nbsp;<br>\nНеначе &nbsp;батькова &nbsp;дитина. &nbsp;<br>\nОтож &nbsp;той &nbsp;самий &nbsp;сиротина &nbsp;<br>\nУ &nbsp;наймах &nbsp;сяк &nbsp;собі, &nbsp;то &nbsp;так &nbsp;<br>\nПридбав, &nbsp;сірома, &nbsp;грошенят, &nbsp;<br>\nОдежу &nbsp;справив, &nbsp;жупанину &nbsp;<br>\nТа &nbsp;ні &nbsp;відсіль &nbsp;і &nbsp;ні &nbsp;відтіль &nbsp;<br>\nКупив &nbsp;садочок &nbsp;і &nbsp;хатину; &nbsp;<br>\n<br>\nПодякував &nbsp;за &nbsp;хліб &nbsp;і &nbsp;сіль &nbsp;<br>\nІ &nbsp;за &nbsp;науку &nbsp;добрим &nbsp;людям &nbsp;<br>\nТа &nbsp;до &nbsp;вдовівни &nbsp;навпростець &nbsp;<br>\nШелесть &nbsp;за &nbsp;рушниками! &nbsp;<br>\nНе &nbsp;торгувались &nbsp;з &nbsp;старостами, &nbsp;<br>\nЯк &nbsp;те &nbsp;бува &nbsp;з &nbsp;багатирями; &nbsp;<br>\n<br>\nНе &nbsp;торгувавсь &nbsp;і &nbsp;панотець &nbsp;<br>\n(На &nbsp;диво &nbsp;людям &nbsp;та &nbsp;на &nbsp;чудо), &nbsp;<br>\nЗа &nbsp;три &nbsp;копи &nbsp;звінчав &nbsp;у &nbsp;будень, &nbsp;<br>\nБез &nbsp;пихи, &nbsp;так, &nbsp;як &nbsp;довелось. &nbsp;<br>\nОтут-то, &nbsp;голубе &nbsp;мій &nbsp;сизий, &nbsp;<br>\nОтут-то &nbsp;й &nbsp;лихо &nbsp;почалось! &nbsp;<br>\n<br>\nIII &nbsp;<br>\n<br>\nУже, &nbsp;либонь, &nbsp;після &nbsp;покрови &nbsp;<br>\nВертався &nbsp;з &nbsp;Дону &nbsp;я &nbsp;та &nbsp;знову &nbsp;<br>\n(Бо &nbsp;я &nbsp;вже &nbsp;двічі &nbsp;посилав &nbsp;<br>\nДо &nbsp;дівчини &nbsp;за &nbsp;рушниками) &nbsp;<br>\nПослать &nbsp;і &nbsp;втретє &nbsp;міркував. &nbsp;<br>\nТа &nbsp;з &nbsp;чумаками &nbsp;та &nbsp;з &nbsp;волами &nbsp;<br>\nЯкраз &nbsp;в &nbsp;неділю &nbsp;на &nbsp;весілля &nbsp;<br>\nДо &nbsp;удовівни &nbsp;причвалав. &nbsp;<br>\nПропало! &nbsp;Все &nbsp;добро &nbsp;пропало! &nbsp;<br>\nАні &nbsp;щетинки &nbsp;не &nbsp;осталось. &nbsp;<br>\nПропав &nbsp;і &nbsp;я; &nbsp;та &nbsp;не &nbsp;в &nbsp;шинку, &nbsp;<br>\nА &nbsp;на &nbsp;к &nbsp;о &nbsp;б &nbsp;и &nbsp;л &nbsp;і. &nbsp;На &nbsp;віку &nbsp;<br>\nВсі &nbsp;люде &nbsp;бачать &nbsp;лихо, &nbsp;сину, &nbsp;<br>\nАле &nbsp;такого, &nbsp;мій &nbsp;єдиний, &nbsp;<br>\nТакого &nbsp;лютого &nbsp;ніхто, &nbsp;<br>\nНіхто &nbsp;і &nbsp;здалека &nbsp;не &nbsp;бачив, &nbsp;<br>\nЯк &nbsp;я, &nbsp;лукавий. &nbsp;А &nbsp;тим &nbsp;часом &nbsp;<br>\nПросохли &nbsp;очі &nbsp;у &nbsp;вдови. &nbsp;<br>\nНеначе &nbsp;в &nbsp;бога &nbsp;за &nbsp;дверима, &nbsp;<br>\nУ &nbsp;зятя &nbsp;та &nbsp;в &nbsp;сина &nbsp;<br>\nСтара &nbsp;собі &nbsp;спочиває, &nbsp;<br>\nА &nbsp;на &nbsp;Катерину, &nbsp;<br>\nНа &nbsp;дитя &nbsp;своє &nbsp;єдине, &nbsp;<br>\nТілько &nbsp;поглядає. &nbsp;<br>\nА &nbsp;я &nbsp;в &nbsp;шинку &nbsp;з &nbsp;п'яницями &nbsp;<br>\nДушу &nbsp;пропиваю!.. &nbsp;<br>\nТа &nbsp;й &nbsp;пропив. &nbsp;Запродав &nbsp;душу, &nbsp;<br>\nІ &nbsp;душу, &nbsp;і &nbsp;тіло; &nbsp;<br>\nТіло &nbsp;катові, &nbsp;а &nbsp;душу!.. &nbsp;<br>\nО &nbsp;боже &nbsp;мій &nbsp;милий! &nbsp;<br>\nХотілося &nbsp;б &nbsp;жить &nbsp;на &nbsp;світі, &nbsp;<br>\nТа &nbsp;ба! &nbsp;Треба &nbsp;вчитись, &nbsp;<br>\nЩе &nbsp;змалечку &nbsp;треба &nbsp;вчитись, &nbsp;<br>\nЯк &nbsp;на &nbsp;світі &nbsp;жити, &nbsp;<br>\nА &nbsp;то &nbsp;битимуть, &nbsp;та &nbsp;й &nbsp;дуже!.. &nbsp;<br>\nНе &nbsp;знаю, &nbsp;мій &nbsp;друже, &nbsp;<br>\nЧи &nbsp;сатана &nbsp;лихо &nbsp;коїв? &nbsp;<br>\nЧи &nbsp;я &nbsp;занедужав? &nbsp;<br>\nЧи &nbsp;то &nbsp;мене &nbsp;злая &nbsp;доля &nbsp;<br>\nПривела &nbsp;до &nbsp;того,— &nbsp;<br>\nТаки &nbsp;й &nbsp;досі &nbsp;ще &nbsp;не &nbsp;знаю, &nbsp;<br>\nНе &nbsp;знаю &nbsp;нічого. &nbsp;<br>\nЗнаю &nbsp;тілько, &nbsp;що &nbsp;тверезий, &nbsp;<br>\nБо &nbsp;вже &nbsp;ані &nbsp;вина, &nbsp;<br>\nНі &nbsp;меди, &nbsp;ні &nbsp;оковита &nbsp;<br>\nНе &nbsp;пилися, &nbsp;сину. &nbsp;<br>\nОтаке-то &nbsp;сподіялось. &nbsp;<br>\nВмер &nbsp;батько &nbsp;і &nbsp;мати, &nbsp;<br>\nЧужі &nbsp;люде &nbsp;поховали... &nbsp;<br>\nА &nbsp;я, &nbsp;мов &nbsp;проклятий &nbsp;<br>\nТой &nbsp;Іуда, &nbsp;одринутий &nbsp;<br>\nІ &nbsp;людьми, &nbsp;і &nbsp;богом, &nbsp;<br>\nТиняюся, &nbsp;ховаюся, &nbsp;<br>\nІ &nbsp;дійшло &nbsp;до &nbsp;того, &nbsp;<br>\nЩо &nbsp;я &nbsp;вночі, &nbsp;підкравшися, &nbsp;<br>\nМаксимову &nbsp;хату &nbsp;<br>\n(Бо &nbsp;його &nbsp;Максимом &nbsp;звали, &nbsp;<br>\nВдовиного &nbsp;зятя) &nbsp;<br>\nЗапалив. &nbsp;Згоріла &nbsp;хата. &nbsp;<br>\nА &nbsp;душа &nbsp;проклята &nbsp;<br>\nНе &nbsp;згоріла. &nbsp;Моя &nbsp;душа! &nbsp;<br>\nМій &nbsp;друже, &nbsp;мій &nbsp;брате! &nbsp;<br>\nНе &nbsp;згоріла, &nbsp;а &nbsp;осталась, &nbsp;<br>\nТліє, &nbsp;й &nbsp;досі &nbsp;тліє! &nbsp;<br>\nІ &nbsp;коли &nbsp;вона &nbsp;зотліє, &nbsp;<br>\nКоли &nbsp;одпочине? &nbsp;<br>\nСвятий &nbsp;знає. &nbsp;<br>\n<br>\nIV &nbsp;<br>\n<br>\nЗ &nbsp;переляку &nbsp;<br>\nВмерла &nbsp;Катерина. &nbsp;<br>\nА &nbsp;Максим &nbsp;на &nbsp;пожарище &nbsp;<br>\nТа &nbsp;на &nbsp;попелище &nbsp;<br>\nПодивився. &nbsp;Нема &nbsp;ради! &nbsp;<br>\nТілько &nbsp;вітер &nbsp;свище &nbsp;<br>\nУ &nbsp;димарі &nbsp;та &nbsp;в &nbsp;комині. &nbsp;<br>\nЩо &nbsp;на &nbsp;світі &nbsp;діять? &nbsp;<br>\nІ &nbsp;що &nbsp;тепер &nbsp;йому &nbsp;почати? &nbsp;<br>\nПодумавши, &nbsp;перехрестивсь &nbsp;<br>\nТа &nbsp;й &nbsp;знов &nbsp;пішов &nbsp;у &nbsp;наймити &nbsp;<br>\nГолодні &nbsp;злидні &nbsp;годувати. &nbsp;<br>\nВдова &nbsp;осталась &nbsp;не &nbsp;сама, &nbsp;<br>\nА &nbsp;з &nbsp;сином &nbsp;парубком; &nbsp;женити &nbsp;<br>\nЙого &nbsp;збирались &nbsp;восени. &nbsp;<br>\nАж &nbsp;гульк! &nbsp;Од &nbsp;матушки-цариці, &nbsp;<br>\nТаки &nbsp;із &nbsp;самої &nbsp;столиці, &nbsp;<br>\nПрийшов &nbsp;указ &nbsp;лоби &nbsp;голить. &nbsp;<br>\nСе &nbsp;в &nbsp;перший &nbsp;раз &nbsp;такий &nbsp;указ &nbsp;<br>\nПрийшов &nbsp;з &nbsp;Московщини &nbsp;до &nbsp;нас. &nbsp;<br>\nБо &nbsp;на &nbsp;Вкраїні &nbsp;в &nbsp;нас, &nbsp;бувало, &nbsp;<br>\nУ &nbsp;козаки &nbsp;охочі &nbsp;йшли, &nbsp;<br>\nА &nbsp;в &nbsp;пікінери &nbsp;вербовали, &nbsp;<br>\nТа &nbsp;теж &nbsp;охочих. &nbsp;На &nbsp;селі &nbsp;<br>\nЗобралася &nbsp;громада &nbsp;радить, &nbsp;<br>\nКого &nbsp;голить &nbsp;у &nbsp;москалі. &nbsp;<br>\nПорадили &nbsp;громадою &nbsp;<br>\nТа &nbsp;скурвого &nbsp;сина, &nbsp;<br>\nВдовиченка &nbsp;ледащицю, &nbsp;<br>\nЗабили &nbsp;в &nbsp;скрипицю &nbsp;<br>\nТа &nbsp;й &nbsp;повезли &nbsp;до &nbsp;прийому. &nbsp;<br>\nОн &nbsp;яке &nbsp;твориться &nbsp;<br>\nНа &nbsp;сім &nbsp;світі! &nbsp;Яка &nbsp;правда &nbsp;<br>\nУ &nbsp;людей, &nbsp;мій &nbsp;сину. &nbsp;<br>\nТака &nbsp;й &nbsp;досі, &nbsp;я &nbsp;думаю, &nbsp;<br>\nВ &nbsp;нас &nbsp;на &nbsp;Україні. &nbsp;<br>\nТа &nbsp;другої &nbsp;і &nbsp;не &nbsp;буде &nbsp;<br>\nВ &nbsp;невольниках &nbsp;людях. &nbsp;<br>\n<br>\nV &nbsp;<br>\n<br>\nЧерез &nbsp;год &nbsp;ото &nbsp;й &nbsp;велика &nbsp;<br>\nЗима &nbsp;наступила. &nbsp;<br>\nДо &nbsp;зеленої &nbsp;неділі &nbsp;<br>\nВ &nbsp;байраках &nbsp;біліли &nbsp;<br>\nСніги &nbsp;білі; &nbsp;тойді &nbsp;ж &nbsp;ото &nbsp;<br>\nІ &nbsp;Очаков &nbsp;брали &nbsp;<br>\nМоскалі. &nbsp;А &nbsp;Запорожжя &nbsp;<br>\nПерше &nbsp;руйновали. &nbsp;<br>\nРозбрелося &nbsp;товариство, &nbsp;<br>\nА &nbsp;що &nbsp;то &nbsp;за &nbsp;люде &nbsp;<br>\nБули &nbsp;тії &nbsp;запорожці &nbsp;— &nbsp;<br>\nНе &nbsp;було &nbsp;й &nbsp;не &nbsp;буде &nbsp;<br>\nТаких &nbsp;людей. &nbsp;<br>\nПід &nbsp;Очаков &nbsp;<br>\nПогнали &nbsp;й &nbsp;Максима. &nbsp;<br>\nТам-то &nbsp;його &nbsp;й &nbsp;скалічено, &nbsp;<br>\nТа &nbsp;й &nbsp;на &nbsp;Україну &nbsp;<br>\nПовернено &nbsp;з &nbsp;одставкою: &nbsp;<br>\nБачиш, &nbsp;праву &nbsp;ногу &nbsp;<br>\nЧи &nbsp;то &nbsp;ліву &nbsp;підстрелено... &nbsp;<br>\nМені &nbsp;не &nbsp;до &nbsp;того &nbsp;<br>\nБуло &nbsp;тойді. &nbsp;Знову &nbsp;люта &nbsp;<br>\nГадина &nbsp;впилася &nbsp;<br>\nВ &nbsp;саме &nbsp;серце; &nbsp;кругом &nbsp;його &nbsp;<br>\nТричі &nbsp;повилася. &nbsp;<br>\nЯк &nbsp;той &nbsp;Ірод. &nbsp;Що &nbsp;тут &nbsp;робить? &nbsp;<br>\nНе &nbsp;дам &nbsp;собі &nbsp;ради. &nbsp;<br>\nА &nbsp;Максимові &nbsp;кривому &nbsp;<br>\nНічого &nbsp;не &nbsp;вадить; &nbsp;<br>\nШкандибав &nbsp;на &nbsp;милиці &nbsp;<br>\nІ &nbsp;гадки &nbsp;не &nbsp;має. &nbsp;<br>\nА &nbsp;в &nbsp;неділеньку &nbsp;святую &nbsp;<br>\nМундир &nbsp;надіває, &nbsp;<br>\nІ &nbsp;медаль, &nbsp;і &nbsp;хрест &nbsp;причепить, &nbsp;<br>\nІ &nbsp;заплете &nbsp;косу, &nbsp;<br>\nТа &nbsp;ще &nbsp;й &nbsp;борошном &nbsp;посипле. &nbsp;<br>\nЯ &nbsp;не &nbsp;знаю &nbsp;й &nbsp;досі, &nbsp;<br>\nНащо &nbsp;воно &nbsp;москалі &nbsp;ті &nbsp;<br>\nКоси &nbsp;заплітали, &nbsp;<br>\nМов &nbsp;дівчата, &nbsp;та &nbsp;святеє &nbsp;<br>\nБорошно &nbsp;псували? &nbsp;<br>\nНа &nbsp;іграшку, &nbsp;я &nbsp;думаю, &nbsp;<br>\nТак &nbsp;собі, &nbsp;абито! &nbsp;<br>\nОтож, &nbsp;було, &nbsp;мов &nbsp;генерал, &nbsp;<br>\nМаксим &nbsp;сановито &nbsp;<br>\nПрибереться &nbsp;у &nbsp;неділю &nbsp;<br>\nТа &nbsp;й &nbsp;пошкандибає &nbsp;<br>\nУ &nbsp;храм &nbsp;божий. &nbsp;На &nbsp;криласі &nbsp;<br>\nСтане, &nbsp;та &nbsp;й &nbsp;співає &nbsp;<br>\nЗа &nbsp;дяком-таки, &nbsp;та &nbsp;возьме &nbsp;<br>\nТа &nbsp;ще &nbsp;й &nbsp;прочитає &nbsp;<br>\nАпостола &nbsp;серед &nbsp;церкви. &nbsp;<br>\nВивчився &nbsp;читати &nbsp;<br>\nУ &nbsp;москалях. &nbsp;Непевний &nbsp;був &nbsp;<br>\nМаксим &nbsp;отой, &nbsp;брате. &nbsp;<br>\nА &nbsp;трудящий, &nbsp;роботящий, &nbsp;<br>\nТа &nbsp;тихий &nbsp;до &nbsp;того, &nbsp;<br>\nТа &nbsp;ласкавий... &nbsp;Було, &nbsp;тобі &nbsp;<br>\nНіже &nbsp;анікого &nbsp;<br>\nНе &nbsp;зачепить, &nbsp;ніже &nbsp;ділом, &nbsp;<br>\nНіже &nbsp;яким &nbsp;словом. &nbsp;<br>\n«І &nbsp;талан, &nbsp;і &nbsp;безталання, &nbsp;<br>\nВсе,— &nbsp;каже,— &nbsp;од &nbsp;бога, &nbsp;<br>\nВседержителя &nbsp;святого, &nbsp;<br>\nА &nbsp;більш &nbsp;ні &nbsp;од &nbsp;кого». &nbsp;<br>\nПреблагий &nbsp;був &nbsp;муж &nbsp;на &nbsp;світі &nbsp;<br>\nМаксим &nbsp;отой, &nbsp;сину. &nbsp;<br>\nА &nbsp;я! &nbsp;а &nbsp;я!.. &nbsp;не &nbsp;вимовлю. &nbsp;<br>\nМоя &nbsp;ти &nbsp;дитино! &nbsp;<br>\nЯ &nbsp;вбив &nbsp;його. &nbsp;Постривай &nbsp;лиш, &nbsp;<br>\nТрохи &nbsp;одпочину. &nbsp;<br>\nТа &nbsp;тойді &nbsp;вже. &nbsp;<br>\n<br>\nVI &nbsp;<br>\n<br>\nТак &nbsp;ти &nbsp;кажеш, &nbsp;<br>\nЩо &nbsp;бачив &nbsp;криницю &nbsp;<br>\nМоскалеву, &nbsp;що &nbsp;ще &nbsp;й &nbsp;досі &nbsp;<br>\nБеруть &nbsp;з &nbsp;неї &nbsp;воду, &nbsp;<br>\nІ &nbsp;хрест, &nbsp;кажеш, &nbsp;коло &nbsp;шляху &nbsp;<br>\nІ &nbsp;досі &nbsp;господній &nbsp;<br>\nСтоїть &nbsp;собі &nbsp;на &nbsp;роздоллі. &nbsp;<br>\nА &nbsp;не &nbsp;розказали &nbsp;<br>\nТобі &nbsp;люде &nbsp;там &nbsp;нічого?.. &nbsp;<br>\nВже &nbsp;повимирали &nbsp;<br>\nТії &nbsp;люде, &nbsp;мої &nbsp;свідки, &nbsp;<br>\nПраведнії &nbsp;люде! &nbsp;<br>\nА &nbsp;я &nbsp;й &nbsp;досі &nbsp;караюся &nbsp;<br>\nІ &nbsp;каратись &nbsp;буду &nbsp;<br>\nЙ &nbsp;на &nbsp;тім &nbsp;світі. &nbsp;<br>\nОсь &nbsp;послухай, &nbsp;<br>\nДоводить &nbsp;до &nbsp;чого &nbsp;<br>\nСатана &nbsp;той &nbsp;душу &nbsp;нашу: &nbsp;<br>\nЯк &nbsp;не &nbsp;схаменеться &nbsp;<br>\nТа &nbsp;до &nbsp;бога &nbsp;не &nbsp;вернеться, &nbsp;<br>\nТо &nbsp;так &nbsp;і &nbsp;воп'ється &nbsp;<br>\nПазурями &nbsp;в &nbsp;саме &nbsp;серце. &nbsp;<br>\nОсь &nbsp;слухай &nbsp;же, &nbsp;сину, &nbsp;<br>\nПро &nbsp;Максима &nbsp;праведного... &nbsp;<br>\nБуло, &nbsp;не &nbsp;спочине &nbsp;<br>\nНіколи &nbsp;він. &nbsp;А &nbsp;в &nbsp;неділю &nbsp;<br>\nАбо &nbsp;в &nbsp;яке &nbsp;свято &nbsp;<br>\nБере &nbsp;святий &nbsp;псалтир &nbsp;в &nbsp;руки &nbsp;<br>\nТа &nbsp;й &nbsp;іде &nbsp;читати &nbsp;<br>\nУ &nbsp;садочок. &nbsp;У &nbsp;садочку &nbsp;<br>\nТа &nbsp;у &nbsp;холодочку &nbsp;<br>\nКатерину &nbsp;поховали, &nbsp;<br>\nОтож &nbsp;у &nbsp;садочку &nbsp;<br>\nЗа &nbsp;упокой &nbsp;душі &nbsp;її &nbsp;<br>\nПсалтир &nbsp;прочитає, &nbsp;<br>\nПотім &nbsp;собі &nbsp;тихесенько, &nbsp;<br>\nТихо &nbsp;заспіває &nbsp;<br>\nС &nbsp;о &nbsp;с &nbsp;в &nbsp;я &nbsp;т &nbsp;и &nbsp;м &nbsp;и; &nbsp;та &nbsp;й &nbsp;заплаче. &nbsp;<br>\nА &nbsp;потім &nbsp;пом'яне &nbsp;<br>\nО &nbsp;здравії &nbsp;тещу &nbsp;з &nbsp;сином &nbsp;<br>\nІ &nbsp;веселий &nbsp;стане. &nbsp;<br>\n«Все &nbsp;од &nbsp;бога,— &nbsp;скаже &nbsp;собі,— &nbsp;<br>\nТреба &nbsp;вік &nbsp;дожити». &nbsp;<br>\nОтакий-то &nbsp;муж &nbsp;праведний &nbsp;<br>\nБув &nbsp;він &nbsp;на &nbsp;сім &nbsp;світі. &nbsp;<br>\nА &nbsp;у &nbsp;будень, &nbsp;то &nbsp;він &nbsp;тобі &nbsp;<br>\nНе &nbsp;посидить &nbsp;в &nbsp;хаті, &nbsp;<br>\nВсе &nbsp;нишпорить &nbsp;по &nbsp;надвір'ю. &nbsp;<br>\n«Треба &nbsp;работати,— &nbsp;<br>\nБуло, &nbsp;скаже &nbsp;по-московськи,— &nbsp;<br>\nА &nbsp;то, &nbsp;лежа &nbsp;в &nbsp;хаті, &nbsp;<br>\nЩе &nbsp;опухнеш». &nbsp;Та &nbsp;взяв &nbsp;якось &nbsp;<br>\nЗаступ &nbsp;і &nbsp;лопату, &nbsp;<br>\nТа &nbsp;й &nbsp;пішов &nbsp;собі &nbsp;у &nbsp;поле &nbsp;<br>\nКриницю &nbsp;копати. &nbsp;<br>\n«Нехай,— &nbsp;каже.— &nbsp;Колись &nbsp;люде &nbsp;<br>\nБудуть &nbsp;воду &nbsp;пити &nbsp;<br>\nТа &nbsp;за &nbsp;мою &nbsp;грішну &nbsp;душу &nbsp;<br>\nГоспода &nbsp;молити». &nbsp;<br>\nВийшов &nbsp;в &nbsp;поле &nbsp;геть &nbsp;од &nbsp;шляху, &nbsp;<br>\nУ &nbsp;балку &nbsp;спустився &nbsp;<br>\nТа &nbsp;й &nbsp;викопав &nbsp;при &nbsp;долині &nbsp;<br>\nГлибоку &nbsp;криницю. &nbsp;<br>\n(Не &nbsp;сам-один; &nbsp;толокою &nbsp;<br>\nЙому &nbsp;помагати &nbsp;<br>\nЙ &nbsp;добрі &nbsp;люде &nbsp;приходили &nbsp;<br>\nКриницю &nbsp;копати). &nbsp;<br>\nІ &nbsp;виложив &nbsp;цямриною, &nbsp;<br>\nІ &nbsp;над &nbsp;шляхом &nbsp;в &nbsp;полі &nbsp;<br>\nВисоченний &nbsp;хрест &nbsp;поставив... &nbsp;<br>\nЗо &nbsp;всього &nbsp;роздолля &nbsp;<br>\nШирокого &nbsp;було &nbsp;видно. &nbsp;<br>\nСе, &nbsp;бачиш, &nbsp;для &nbsp;того, &nbsp;<br>\nЩоб &nbsp;знать &nbsp;було, &nbsp;що &nbsp;криниця &nbsp;<br>\nЄсть &nbsp;коло &nbsp;дороги, &nbsp;<br>\nЩоб &nbsp;заходили &nbsp;з &nbsp;криниці &nbsp;<br>\nЛюде &nbsp;воду &nbsp;пити &nbsp;<br>\nТа &nbsp;за &nbsp;того, &nbsp;що &nbsp;викопав, &nbsp;<br>\nБогу &nbsp;помолитись. &nbsp;<br>\n<br>\nVII &nbsp;<br>\n<br>\nА &nbsp;тепер &nbsp;уже, &nbsp;он &nbsp;бачиш, &nbsp;<br>\nДоходить &nbsp;до &nbsp;чого. &nbsp;<br>\nЩо &nbsp;я &nbsp;стратить &nbsp;наміряюсь &nbsp;<br>\nМаксима &nbsp;святого. &nbsp;<br>\nОтаке-то! &nbsp;А &nbsp;за &nbsp;віщо? &nbsp;<br>\nЗа &nbsp;те, &nbsp;за &nbsp;що &nbsp;Каїн &nbsp;<br>\nУбив &nbsp;брата &nbsp;праведного &nbsp;<br>\nУ &nbsp;світлому &nbsp;раю. &nbsp;<br>\n<br>\nЧи &nbsp;то &nbsp;було &nbsp;у &nbsp;неділю, &nbsp;<br>\nЧи &nbsp;в &nbsp;якеє &nbsp;свято? &nbsp;<br>\nСлухай, &nbsp;сину, &nbsp;як &nbsp;навчає &nbsp;<br>\nСатана &nbsp;проклятий. &nbsp;<br>\n«Ходім,— &nbsp;кажу,— &nbsp;Уласович, &nbsp;<br>\nНа &nbsp;твою &nbsp;криницю &nbsp;<br>\nПодивитись».— &nbsp;«Добре,— &nbsp;каже, &nbsp;<br>\nХодімо &nbsp;напитись &nbsp;<br>\nВоди &nbsp;з &nbsp;неї &nbsp;погожої». &nbsp;<br>\nТа &nbsp;й &nbsp;пішли &nbsp;обоє, &nbsp;<br>\nІ &nbsp;відерце, &nbsp;і &nbsp;віжечки &nbsp;<br>\nПонесли &nbsp;з &nbsp;собою. &nbsp;<br>\nОт &nbsp;приходим &nbsp;до &nbsp;криниці, &nbsp;<br>\nЯ &nbsp;перш &nbsp;подивився, &nbsp;<br>\nЧи &nbsp;глибока. &nbsp;«Власовичу,— &nbsp;<br>\nКажу,— &nbsp;потрудися &nbsp;<br>\nВоди &nbsp;достать, &nbsp;я &nbsp;не &nbsp;вмію». &nbsp;<br>\nВін &nbsp;і &nbsp;нахилився, &nbsp;<br>\nОпускаючи &nbsp;відерце; &nbsp;<br>\nА &nbsp;я... &nbsp;я &nbsp;за &nbsp;ноги &nbsp;<br>\nВхопив &nbsp;його &nbsp;та &nbsp;й &nbsp;укинув &nbsp;<br>\nМаксима &nbsp;святого &nbsp;<br>\nУ &nbsp;криницю... &nbsp;Такеє-то &nbsp;<br>\nСотворив &nbsp;я, &nbsp;сину! &nbsp;<br>\nТакого &nbsp;ще &nbsp;не &nbsp;творилось &nbsp;<br>\nВ &nbsp;нас &nbsp;на &nbsp;Україні. &nbsp;<br>\nТа &nbsp;й &nbsp;ніколи &nbsp;не &nbsp;створиться &nbsp;<br>\nНа &nbsp;всім &nbsp;світі, &nbsp;брате! &nbsp;<br>\nВсюди &nbsp;люде, &nbsp;а &nbsp;я &nbsp;один &nbsp;<br>\nДиявол &nbsp;проклятий! &nbsp;<br>\n<br>\nVIII &nbsp;<br>\n<br>\nЧерез &nbsp;тиждень &nbsp;вже &nbsp;витягли &nbsp;<br>\nМаксима &nbsp;з &nbsp;криниці &nbsp;<br>\nТа &nbsp;у &nbsp;балці &nbsp;й &nbsp;поховали. &nbsp;<br>\nЧималу &nbsp;каплицю &nbsp;<br>\nПоставили &nbsp;громадою, &nbsp;<br>\nА &nbsp;його &nbsp;криницю &nbsp;<br>\nМоскалевою &nbsp;назвали. &nbsp;<br>\nОт &nbsp;тобі &nbsp;й &nbsp;билиця &nbsp;<br>\nПро &nbsp;ту &nbsp;криницю &nbsp;москалеву. &nbsp;<br>\nНелюдська &nbsp;билиця. &nbsp;<br>\n<br>\nА &nbsp;я &nbsp;пішов &nbsp;у &nbsp;гайдамаки, &nbsp;<br>\nТа &nbsp;на &nbsp;Сибірі &nbsp;опинивсь. &nbsp;<br>\n(Бо &nbsp;тут &nbsp;Сибір &nbsp;була &nbsp;колись). &nbsp;<br>\nІ &nbsp;пропадаю, &nbsp;мов &nbsp;собака, &nbsp;<br>\nМов &nbsp;той &nbsp;Іуда! &nbsp;Помолись &nbsp;<br>\nЗа &nbsp;мене &nbsp;богу, &nbsp;мій &nbsp;ти &nbsp;сину, &nbsp;<br>\nНа &nbsp;тій &nbsp;преславній &nbsp;Україні, &nbsp;<br>\nНа &nbsp;тій &nbsp;веселій &nbsp;стороні,— &nbsp;<br>\nЧи &nbsp;не &nbsp;полегшає &nbsp;мені? &nbsp;<br>\n<br>\n[Друга &nbsp;половина &nbsp;1847, &nbsp;<br>\nОрська &nbsp;кріпость] &nbsp;— &nbsp;<br>\n<br>\n1857, &nbsp;мая &nbsp;16, &nbsp;<br>\nНовопетровское &nbsp;<br>\nукрепление<br>\n<a &nbsp;href=\"http://www.poetyka.uazone.net\">Джерело</a><br>\n\n\n\n<br><br>\n"
}