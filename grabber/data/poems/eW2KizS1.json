{
  "author": "yV54n4XK",
  "id": "eW2KizS1",
  "title": "ПОВСТАННЯ АНДРІЯ ЗАЛИВНОГО",
  "link": "metrs_poem.php?poem=6319",
  "html": "\n<h4></h4>\n\n<a href=\"/metrs.php?id=282&amp;type=tvorch\" class=\"redhr1\">Творчість</a> |\n<a href=\"/metrs.php?id=282&amp;type=biogr\" class=\"redhr1\">Біографія</a> |\n<a href=\"/metrs.php?id=282&amp;type=critiques\" class=\"redhr1\">Критика</a>\n\n<h4>ПОВСТАННЯ АНДРІЯ ЗАЛИВНОГО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;І<br>\nДе &nbsp;оспіваний &nbsp;задуманий &nbsp;поетом<br>\nСивий &nbsp;морок &nbsp;звис &nbsp;над &nbsp;сонним &nbsp;містом, &nbsp;-<br>\nКинуто &nbsp;революційним &nbsp;комітетом<br>\nНаче &nbsp;іскру &nbsp;в &nbsp;порох &nbsp;терориста.<br>\n<br>\nНаказ &nbsp;дано &nbsp;(коротко &nbsp;й &nbsp;суворо):<br>\nВдарити &nbsp;й &nbsp;розбити &nbsp;ворогів.<br>\nСпало &nbsp;тихе &nbsp;місто &nbsp;і &nbsp;не &nbsp;знало &nbsp;- &nbsp;скоро<br>\nзвідкись &nbsp;грізний &nbsp;гримне &nbsp;стріл.<br>\n<br>\nНад &nbsp;безлюдністю &nbsp;провулочків &nbsp;порожніх<br>\nБілий &nbsp;ранок &nbsp;опалево &nbsp;плакав.<br>\nРаптом &nbsp;п-ббах! &nbsp;-<br>\nІ &nbsp;другий, &nbsp;третій &nbsp;стріл &nbsp;тривожний,<br>\nКулемет &nbsp;нервово &nbsp;за-та-та-кав...<br>\nЛегко &nbsp;так &nbsp;дісталась &nbsp;перша &nbsp;перемога:<br>\nВорога &nbsp;змішав &nbsp;безумно &nbsp;смілий &nbsp;напад.<br>\n<br>\nПарцирник &nbsp;здобуто... &nbsp;Ах, &nbsp;не &nbsp;йде &nbsp;підмога...<br>\nІ &nbsp;серця &nbsp;тривога &nbsp;стисла &nbsp;в &nbsp;чорних &nbsp;лапах.<br>\nЗатремтів &nbsp;напружено &nbsp;мотор,<br>\nМов &nbsp;приріс &nbsp;наган &nbsp;до &nbsp;пальців.<br>\nОх, &nbsp;уже &nbsp;стискає &nbsp;міцно &nbsp;коло &nbsp;ворог,<br>\nКулі &nbsp;чітко &nbsp;чучать &nbsp;в &nbsp;панцир.<br>\n<br>\n...А &nbsp;надвечір &nbsp;- &nbsp;все &nbsp;укрив &nbsp;туман.<br>\nСніг &nbsp;лягав &nbsp;(так &nbsp;м'яко-м'яко &nbsp;танув...)<br>\nНа &nbsp;заціплений &nbsp;в &nbsp;рукав &nbsp;наган,<br>\nНа &nbsp;червоно-чорну &nbsp;рану.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІ<br>\nХтось &nbsp;вночі &nbsp;заломить &nbsp;у &nbsp;смертельній &nbsp;тузі &nbsp;руки...<br>\nНаче &nbsp;хвиля, &nbsp;защемить &nbsp;печаль:<br>\nЖалібні &nbsp;Шопена &nbsp;звуки<br>\nРозіллє &nbsp;ридаючи &nbsp;рояль.<br>\n<br>\nДуш &nbsp;блакить, &nbsp;пекучо &nbsp;повна &nbsp;вщерть,<br>\nРозгорілась, &nbsp;ятриться &nbsp;любов'ю:<br>\nЗа &nbsp;життя &nbsp;розплата &nbsp;тільки &nbsp;кров'ю,<br>\nТільки &nbsp;смертю &nbsp;переможеш &nbsp;смерть.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІІ<br>\nГарячково &nbsp;стукав, &nbsp;поспішався &nbsp;телеграф,<br>\nЗнову &nbsp;кинув &nbsp;іскру &nbsp;комітет:<br>\n- &nbsp;Кров &nbsp;горить &nbsp;на &nbsp;наших &nbsp;прапорах,<br>\nНаша &nbsp;кров.<br>\nВперед!<br><br><em>1918-1919. Журнал МИСТЕЦТВО. Київ, 1919, ч. І, с. 23, передрук із ВПЕРЕД, робітничий календар за рік 1929. Нью-Йорк, вид. Союзу українських робітничих організацій, 1928, с. 93.</em>\n\n\n<br><br>\n"
}