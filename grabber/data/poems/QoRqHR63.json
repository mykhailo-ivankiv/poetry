{
  "author": "S-n3HtBTP",
  "id": "QoRqHR63",
  "title": "1",
  "link": "/metrs_poem.php?poem=9589",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>1</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n\"...І &nbsp;переможені &nbsp;наші &nbsp;були... &nbsp;всі &nbsp;князі &nbsp;піймані &nbsp;були, &nbsp;а &nbsp;бояри, &nbsp;і &nbsp;вельможі, &nbsp;і &nbsp;всі &nbsp;війська &nbsp;побиті &nbsp;були, &nbsp;а &nbsp;інші &nbsp;піймані &nbsp;та &nbsp;ув'язнені &nbsp;були... &nbsp;Та &nbsp;по &nbsp;малих &nbsp;днях &nbsp;Ігор &nbsp;князь &nbsp;утік &nbsp;від &nbsp;половців, &nbsp;не &nbsp;покинув &nbsp;бо &nbsp;господь &nbsp;праведного &nbsp;в &nbsp;грішній &nbsp;руці... &nbsp;і &nbsp;гналися &nbsp;за &nbsp;ним, &nbsp;але &nbsp;не &nbsp;впіймали &nbsp;його...\"<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Лаврентіївський &nbsp;літопис, &nbsp;1186 &nbsp;рік.<br>\n<br>\n &nbsp; &nbsp; &nbsp; &nbsp; &nbsp; &nbsp;І<br>\nНа &nbsp;половецькому &nbsp;коні &nbsp;гнідому,<br>\nЗакутому &nbsp;не &nbsp;в &nbsp;бронь, &nbsp;а &nbsp;в &nbsp;грубі &nbsp;шрами,<br>\nКнязь &nbsp;Ігор &nbsp;їхав &nbsp;із &nbsp;війни &nbsp;додому<br>\nТерновими &nbsp;байраками-ярами.<br>\n<br>\nСкрадався &nbsp;він &nbsp;по &nbsp;чагарях, &nbsp;як &nbsp;злодій,<br>\nНаслухував, &nbsp;чи &nbsp;не &nbsp;дуднить &nbsp;погоня,<br>\nЧи &nbsp;не &nbsp;кричить &nbsp;Кончак, &nbsp;звитяжець &nbsp;гордий,<br>\nЧи &nbsp;батогами &nbsp;не &nbsp;лящить &nbsp;Придоння.<br>\n<br>\nТікав &nbsp;з &nbsp;полону &nbsp;князь, &nbsp;тікав &nbsp;од &nbsp;згуби,<br>\nКоло &nbsp;води &nbsp;спинявся &nbsp;на &nbsp;хвилину,<br>\nПоїв &nbsp;і &nbsp;цілував &nbsp;гнідого &nbsp;в &nbsp;губи &nbsp;<br>\nІ &nbsp;витирав &nbsp;йому &nbsp;спітнілу &nbsp;спину.<br>\n<br>\nА &nbsp;потім &nbsp;знову, &nbsp;скочивши &nbsp;на &nbsp;нього,<br>\nКнязь &nbsp;бив &nbsp;його &nbsp;і &nbsp;гнав &nbsp;несамовито<br>\nПо &nbsp;вибалках, &nbsp;де &nbsp;не &nbsp;було &nbsp;нікого,<br>\nЛиш &nbsp;млавиці &nbsp;стелилися, &nbsp;як &nbsp;жито.<br>\n<br>\nВін &nbsp;виїжджав &nbsp;на &nbsp;белебні &nbsp;й &nbsp;кургани,<br>\nСтавав, &nbsp;до &nbsp;неба &nbsp;зводив &nbsp;руки &nbsp;голі,<br>\nКричав &nbsp;у &nbsp;степ: &nbsp;\"Я &nbsp;жду &nbsp;тебе, &nbsp;мій &nbsp;хане,<br>\nНаздожени &nbsp;і &nbsp;вбий &nbsp;мене &nbsp;по &nbsp;волі!\"<br>\n<br>\nІ &nbsp;довго &nbsp;він &nbsp;стояв &nbsp;лицем &nbsp;до &nbsp;сходу,<br>\nЖдучи &nbsp;стріли... &nbsp;А &nbsp;яструби &nbsp;й &nbsp;шуліки<br>\nВже &nbsp;стежили &nbsp;за &nbsp;ним &nbsp;і &nbsp;для &nbsp;обглоду<br>\nТочили &nbsp;дзьоби &nbsp;гострі, &nbsp;наче &nbsp;піки.<br>\n<br>\nВін &nbsp;їхав &nbsp;далі, &nbsp;припадав &nbsp;до &nbsp;гриви<br>\nІ &nbsp;забував &nbsp;про &nbsp;все &nbsp;в &nbsp;тяжкій &nbsp;дрімоті.<br>\nІ &nbsp;прокидавсь. &nbsp;О &nbsp;серце &nbsp;нещасливе,<br>\nДе &nbsp;сни &nbsp;твої &nbsp;сяйнисті &nbsp;й &nbsp;щирозлоті?<br>\n<br>\nНема &nbsp;полків, &nbsp;нема &nbsp;знамен &nbsp;черлених,<br>\nНе &nbsp;чути &nbsp;сурем, &nbsp;не &nbsp;гудуть &nbsp;чертоги...<br>\nГудуть &nbsp;лиш &nbsp;ноги &nbsp;в &nbsp;крадених &nbsp;стременах,<br>\nОбдерті &nbsp;колючками &nbsp;босі &nbsp;ноги.<br>\n<br>\nНема &nbsp;щита, &nbsp;ні &nbsp;ременя, &nbsp;ні &nbsp;списа,<br>\nНема &nbsp;шолома, &nbsp;ні &nbsp;меча-булата.<br>\nГорить &nbsp;під &nbsp;серцем &nbsp;палахтлива &nbsp;тирса,<br>\nБезмежна, &nbsp;як &nbsp;ганьба &nbsp;його &nbsp;проклята.<br>\n<br>\nНема &nbsp;на &nbsp;ньому &nbsp;опанчі &nbsp;й &nbsp;кольчуги &nbsp;-<br>\nОдна &nbsp;сорочка, &nbsp;й &nbsp;та &nbsp;давно &nbsp;не &nbsp;прана.<br>\nА &nbsp;в &nbsp;грудях &nbsp;молодих &nbsp;- &nbsp;безодня &nbsp;туги,<br>\nЖальба &nbsp;глибока, &nbsp;як &nbsp;смертельна &nbsp;рана.<br>\n<br>\nВін &nbsp;припадав &nbsp;спрагенно &nbsp;до &nbsp;калюжі,<br>\nСахався, &nbsp;бачивши &nbsp;свою &nbsp;подобу,<br>\nІ &nbsp;сам &nbsp;себе, &nbsp;немов &nbsp;страшної &nbsp;нужі,<br>\nПитав: &nbsp;\"Навіщо &nbsp;ти &nbsp;піднявся &nbsp;з &nbsp;гробу?<br>\n<br>\nТи &nbsp;хто &nbsp;такий? &nbsp;Обірваний &nbsp;сірома,<br>\nКопитний &nbsp;віхоть &nbsp;степового &nbsp;сіна?<br>\nНевже &nbsp;накажеш &nbsp;смердам, &nbsp;ставши &nbsp;дома,<br>\nПеред &nbsp;тобою &nbsp;впасти &nbsp;на &nbsp;коліна?!<br>\n<br>\nТи, &nbsp;хитрощами &nbsp;визволений &nbsp;рабе,<br>\nКуди &nbsp;женеш? &nbsp;В &nbsp;князі? &nbsp;В &nbsp;сяйні &nbsp;палати?<br>\nНевже &nbsp;ти &nbsp;знов &nbsp;одягнешся &nbsp;в &nbsp;єдваби,<br>\nЗабудеш &nbsp;рабство &nbsp;й &nbsp;будеш &nbsp;панувати?<br>\n<br>\nНевже &nbsp;ти &nbsp;скажеш &nbsp;перед &nbsp;матерями:<br>\n\"Не &nbsp;винен &nbsp;я, &nbsp;що &nbsp;битву &nbsp;ми &nbsp;програли,<br>\nЩо &nbsp;ваші &nbsp;хлопчаки &nbsp;лежать, &nbsp;як &nbsp;трами,<br>\nПорубані, &nbsp;на &nbsp;березі &nbsp;Каяли!\"<br>\n<br>\nНевже &nbsp;речеш &nbsp;батькам: &nbsp;\"Господинове!<br>\nСиночки &nbsp;ваші &nbsp;круками &nbsp;пожерті,<br>\nАле &nbsp;ж &nbsp;вони &nbsp;не &nbsp;з &nbsp;княжої &nbsp;намови,<br>\nА &nbsp;з &nbsp;гордості &nbsp;пішли &nbsp;шукати &nbsp;смерті!\"<br>\n<br>\nНевже &nbsp;ти &nbsp;вдовам &nbsp;скажеш: &nbsp;\"Руські &nbsp;жони,<br>\nНе &nbsp;проклинайте &nbsp;ви &nbsp;мене, &nbsp;владику, &nbsp;-<br>\nЩоб &nbsp;вас &nbsp;не &nbsp;дати &nbsp;в &nbsp;ясирі &nbsp;й &nbsp;полони,<br>\nПішли &nbsp;ми &nbsp;на &nbsp;касожську &nbsp;силу &nbsp;дику!\"<br>\n<br>\nНеправда &nbsp;все! &nbsp;Ти &nbsp;розуми &nbsp;юначі<br>\nНаповнив &nbsp;спрагою &nbsp;війни &nbsp;легкої.<br>\nІ &nbsp;вийшли &nbsp;в &nbsp;степ &nbsp;у &nbsp;сонячнім &nbsp;замряччі<br>\nІ &nbsp;в &nbsp;мряві &nbsp;духу &nbsp;всі &nbsp;твої &nbsp;герої.<br>\n<br>\nНакрила &nbsp;їх &nbsp;орда, &nbsp;як &nbsp;чорна &nbsp;плюта,<br>\nСкосила &nbsp;блискавицями &nbsp;густими<br>\nШабель &nbsp;і &nbsp;стріл... &nbsp;О, &nbsp;кров &nbsp;твоя &nbsp;неткнута<br>\nВ &nbsp;собі &nbsp;довіку &nbsp;трупи &nbsp;їх &nbsp;нестиме!<br>\n<br>\nВони &nbsp;вмирали &nbsp;чесно &nbsp;за &nbsp;вітчизну,<br>\nТвої &nbsp;пахолки, &nbsp;служники, &nbsp;буй-тури,<br>\nА &nbsp;ти &nbsp;вдивлявся &nbsp;в &nbsp;кривавицю &nbsp;жизну<br>\nІ &nbsp;мріяв &nbsp;про &nbsp;столичні &nbsp;стяги &nbsp;й &nbsp;мури.<br>\n<br>\nТи &nbsp;прагнув &nbsp;слави, &nbsp;ти &nbsp;жадав &nbsp;хвалеби, &nbsp;<br>\nТи &nbsp;марив, &nbsp;пориваючись &nbsp;до &nbsp;бою,<br>\nЩо &nbsp;ціла &nbsp;Русь &nbsp;нахилиться &nbsp;до &nbsp;тебе,<br>\nЩо &nbsp;житиме &nbsp;вона &nbsp;лише &nbsp;тобою.<br>\n<br>\nТи &nbsp;не &nbsp;хотів &nbsp;сидіти &nbsp;на &nbsp;престолі<br>\nНизенькому, &nbsp;а &nbsp;про &nbsp;найвищі &nbsp;мріяв.<br>\nПід &nbsp;ковдрою &nbsp;в &nbsp;половецькім &nbsp;полі<br>\nШукав &nbsp;дороги &nbsp;в &nbsp;злотоверхий &nbsp;Київ.<br>\n<br>\nТи &nbsp;не &nbsp;любив &nbsp;нічого, &nbsp;тільки &nbsp;владу,<br>\nМізинець-князь, &nbsp;мурах &nbsp;під &nbsp;лепехою,<br>\nПовів &nbsp;ти &nbsp;власне &nbsp;військо &nbsp;на &nbsp;загладу,<br>\nРоз'ятрений &nbsp;не &nbsp;гнівом, &nbsp;а &nbsp;пихою.<br>\n<br>\nТи &nbsp;- &nbsp;боягуз! &nbsp;Ворожку &nbsp;вздрів &nbsp;потугу<br>\nІ &nbsp;дав &nbsp;себе &nbsp;скрутити &nbsp;курманами.<br>\nНе &nbsp;настромивсь &nbsp;на &nbsp;крицю-харалугу,<br>\nНе &nbsp;вмер &nbsp;як &nbsp;руський &nbsp;воїн &nbsp;з &nbsp;русинами.<br>\n<br>\nОдіпнутий &nbsp;од &nbsp;воза &nbsp;й &nbsp;воловоду,<br>\nЛицявся &nbsp;ти &nbsp;до &nbsp;Кончаківни, &nbsp;хтиво,<br>\nА &nbsp;потім &nbsp;полюбив &nbsp;її &nbsp;за &nbsp;вроду,<br>\nБез &nbsp;правди &nbsp;полюбив, &nbsp;але &nbsp;правдиво!<br>\n<br>\nТи &nbsp;не &nbsp;забув? &nbsp;Як &nbsp;воронці, &nbsp;червоно<br>\nСвітили &nbsp;зорі &nbsp;голубої &nbsp;ночі,<br>\nА &nbsp;ти &nbsp;вкривав &nbsp;полинним &nbsp;вітром &nbsp;лоно,<br>\nГрудь &nbsp;половчанки &nbsp;й &nbsp;злотночорні &nbsp;очі.<br>\n<br>\nДесь &nbsp;там &nbsp;тебе &nbsp;чекає &nbsp;Ярославна,<br>\nТвоя &nbsp;любов &nbsp;і &nbsp;найчистіша &nbsp;цнота,<br>\nА &nbsp;ти &nbsp;- &nbsp;родина &nbsp;ханська &nbsp;повноправна &nbsp;-<br>\nВиходиш, &nbsp;ніби &nbsp;щезник, &nbsp;із &nbsp;болота.<br>\n<br>\nЯк &nbsp;піхва &nbsp;без &nbsp;меча, &nbsp;тобі &nbsp;зосталась<br>\nПорожня &nbsp;честь. &nbsp;Вона &nbsp;жадає &nbsp;криці.<br>\nВона &nbsp;гарячим &nbsp;вістрям &nbsp;наповнялась,<br>\nА &nbsp;ти &nbsp;набрав &nbsp;у &nbsp;неї &nbsp;багновиці.<br>\n<br>\nХто &nbsp;з &nbsp;твого &nbsp;серця &nbsp;шкаралущу &nbsp;лепу<br>\nЗірве? &nbsp;Хто &nbsp;душу &nbsp;дасть &nbsp;нову, &nbsp;як &nbsp;зброю?<br>\nА &nbsp;може, &nbsp;краще &nbsp;тут &nbsp;посеред &nbsp;степу<br>\nПомерти. &nbsp;Обернутись &nbsp;блекотою?..\"<br>\n<br>\nІ &nbsp;князь &nbsp;шукав &nbsp;при &nbsp;боці &nbsp;рукояті<br>\nМеча, &nbsp;але... &nbsp;було &nbsp;в &nbsp;руках &nbsp;лиш &nbsp;путо.<br>\nЯк &nbsp;власні &nbsp;думи, &nbsp;правдою &nbsp;пойняті,<br>\nВін &nbsp;бив &nbsp;коня &nbsp;ненависно &nbsp;і &nbsp;люто.<br>\n<br>\nТак &nbsp;він &nbsp;летів &nbsp;крізь &nbsp;вечори &nbsp;й &nbsp;світанки<br>\nІ &nbsp;каламутив &nbsp;марева, &nbsp;як &nbsp;ріки.<br>\nІ &nbsp;пахнув &nbsp;степ &nbsp;косою &nbsp;половчанки<br>\nЗабутої, &nbsp;здавалося, &nbsp;навіки.<br>\n<br>\nНад &nbsp;заходом &nbsp;і &nbsp;сходом, &nbsp;наче &nbsp;крівля,<br>\nГоріли &nbsp;неба &nbsp;золотисті &nbsp;скали.<br>\nІ &nbsp;сиві &nbsp;хмари, &nbsp;як &nbsp;вали &nbsp;Путивля,<br>\nНа &nbsp;обрії &nbsp;з'являлися &nbsp;й &nbsp;зникали.<br>\n<br>\nТа &nbsp;був &nbsp;же &nbsp;й &nbsp;спин. &nbsp;Вночі &nbsp;гнідий &nbsp;від &nbsp;стоми<br>\nСпіткнувся &nbsp;- &nbsp;вершник &nbsp;поваливсь &nbsp;додолу,<br>\nНечутно &nbsp;впав, &nbsp;неначе &nbsp;сніп &nbsp;соломи,<br>\nВ &nbsp;траву &nbsp;глибоку, &nbsp;від &nbsp;роси &nbsp;схололу.<br>\n<br>\nВін &nbsp;горілиць &nbsp;лежав, &nbsp;німий &nbsp;від &nbsp;змори,<br>\nДивився &nbsp;в &nbsp;небеса, &nbsp;немов &nbsp;забитий,<br>\nЯк &nbsp;мрець &nbsp;на &nbsp;дні &nbsp;найтяжчої &nbsp;покори,<br>\nНедбало &nbsp;мокрим &nbsp;полином &nbsp;прикритий.<br>\n<br>\nВін &nbsp;знав, &nbsp;що &nbsp;вже &nbsp;не &nbsp;зворухне &nbsp;рукою,<br>\nКоли &nbsp;вовки, &nbsp;чи &nbsp;беркути, &nbsp;чи &nbsp;круки,<br>\nПринаджувані &nbsp;кровію &nbsp;людською,<br>\nПрийдуть &nbsp;його &nbsp;звільнити &nbsp;від &nbsp;розпуки.<br>\n<br>\nДивився &nbsp;він &nbsp;в &nbsp;блакитні &nbsp;височизни<br>\nТак, &nbsp;начебто &nbsp;чекав &nbsp;появи &nbsp;бога;<br>\nТа &nbsp;не &nbsp;до &nbsp;влади, &nbsp;тільки &nbsp;до &nbsp;вітчизни<br>\nСвітилася &nbsp;між &nbsp;зорями &nbsp;дорога.<br>\n<br>\nЗдалось &nbsp;йому, &nbsp;що &nbsp;зорі, &nbsp;наче &nbsp;бджоли,<br>\nРояться &nbsp;в &nbsp;небі &nbsp;і &nbsp;шукають &nbsp;галузь,<br>\nДе &nbsp;їхня &nbsp;матка &nbsp;сіла. &nbsp;Ох, &nbsp;недоле,<br>\nКуди &nbsp;вона &nbsp;поділась, &nbsp;де &nbsp;сховалась!<br>\n<br>\nСвічки &nbsp;горіли &nbsp;десь &nbsp;в &nbsp;траві &nbsp;заснулій, &nbsp;-<br>\nХто &nbsp;ж &nbsp;це &nbsp;його, &nbsp;живого, &nbsp;поминає?<br>\nНі, &nbsp;він &nbsp;не &nbsp;князь, &nbsp;не &nbsp;матиця, &nbsp;бо &nbsp;вулій<br>\nНад &nbsp;ним &nbsp;гуде, &nbsp;але &nbsp;його &nbsp;не &nbsp;знає.<br>\n<br>\n\"Далеко &nbsp;від &nbsp;свого &nbsp;роя &nbsp;упав &nbsp;ти,<br>\nБеззбройний &nbsp;витязю, &nbsp;самотній &nbsp;вожде!<br>\nЧом &nbsp;спершу &nbsp;слави, &nbsp;а &nbsp;вже &nbsp;потім &nbsp;правди<br>\nЖадає &nbsp;людське &nbsp;сотворіння &nbsp;кожде?<br>\n<br>\nЧому &nbsp;мені &nbsp;так &nbsp;забажалось &nbsp;Дону?<br>\nЧи &nbsp;в &nbsp;нашій &nbsp;Д́есні &nbsp;не &nbsp;солодші &nbsp;води?<br>\nЧому &nbsp;так &nbsp;прагнуть &nbsp;звади &nbsp;і &nbsp;кордону<br>\nПоміж &nbsp;собою &nbsp;браття, &nbsp;- &nbsp;а &nbsp;не &nbsp;згоди?<br>\n<br>\nЧому &nbsp;міжусоблені &nbsp;й &nbsp;робиті,<br>\nНадихані &nbsp;зрадливими &nbsp;вогнями,<br>\nЗасклеплені &nbsp;в &nbsp;злобі, &nbsp;неначе &nbsp;в &nbsp;скиті,<br>\nЖивуть &nbsp;- &nbsp;під &nbsp;праведними &nbsp;письменами?\"<br>\n<br>\nТак &nbsp;думав &nbsp;князь, &nbsp;до &nbsp;трав'яного &nbsp;ложа<br>\nПритиснутий &nbsp;колодою &nbsp;стеблини.<br>\nВін &nbsp;сподівався, &nbsp;що &nbsp;земля &nbsp;ворожа<br>\nВідчиниться, &nbsp;і &nbsp;степ &nbsp;його &nbsp;поглине.<br>\n<br>\nВін &nbsp;западався &nbsp;в &nbsp;сон, &nbsp;неначе &nbsp;в &nbsp;яму,<br>\nА &nbsp;зорі &nbsp;залишалися &nbsp;високо;<br>\nІ &nbsp;сяяв &nbsp;місяць &nbsp;з &nbsp;темного &nbsp;проламу,<br>\nЯк &nbsp;ханського &nbsp;коня &nbsp;криваве &nbsp;око.\n\n\n<br><br>\n"
}