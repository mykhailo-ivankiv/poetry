{
  "author": "B44WbOoC",
  "id": "4gNS_lJwm",
  "title": "2. \"Поетами назватись не спішім…\"",
  "link": "/metrs_poem.php?poem=13018",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>2. \"Поетами назватись не спішім…\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПоетами &nbsp;назватись &nbsp;не &nbsp;спішім…<br>\nЦю &nbsp;істину &nbsp;я &nbsp;ще &nbsp;раз &nbsp;перевірив,<br>\nКоли &nbsp;прийшов &nbsp;у &nbsp;той &nbsp;опальний &nbsp;дім,<br>\nДе &nbsp;Пушкін &nbsp;струни &nbsp;рвав &nbsp;своєї &nbsp;ліри.<br>\n<br>\nТа &nbsp;що &nbsp;там &nbsp;струни &nbsp;– &nbsp;рвався &nbsp;кожен &nbsp;нерв<br>\nВід &nbsp;суєти &nbsp;нікчем &nbsp;та &nbsp;кривд &nbsp;царевих.<br>\nМені &nbsp;про &nbsp;все &nbsp;повідають &nbsp;тепер<br>\nЦі &nbsp;води, &nbsp;ця &nbsp;земля, &nbsp;оці &nbsp;дерева…<br>\n<br>\nПоети &nbsp;– &nbsp;Пушкін, &nbsp;Петефі, &nbsp;Тарас…<br>\nА &nbsp;ми, &nbsp;пробачте, &nbsp;доти &nbsp;віршотворці<br>\nДопоки &nbsp;мислі &nbsp;будуть &nbsp;коло &nbsp;нас,<br>\nМов &nbsp;цуценята, &nbsp;бігати &nbsp;на &nbsp;шворці.<br>\n<br>\nНа &nbsp;Псковщині &nbsp;цвітуть &nbsp;сади &nbsp;якраз,<br>\nБузок, &nbsp;як &nbsp;хміль, &nbsp;в &nbsp;Михайлівськім &nbsp;яріє.<br>\nНаш &nbsp;різномовний &nbsp;збуджений &nbsp;Парнас<br>\nДо &nbsp;Пушкіна &nbsp;несе &nbsp;свої &nbsp;надії.<br>\n<br>\nОтямтесь, &nbsp;не &nbsp;біжіте &nbsp;навмання,<br>\nНе &nbsp;стрекотіть &nbsp;у &nbsp;віршах &nbsp;по-сорочи.<br>\nМи, &nbsp;хай &nbsp;далека, &nbsp;а &nbsp;таки &nbsp;ж &nbsp;рідня<br>\nПоетових &nbsp;рядків &nbsp;і &nbsp;многоточій…<br>\n<br>\n…Смаглявочолий &nbsp;Обдула &nbsp;Аббас,<br>\nІ &nbsp;запальний, &nbsp;і &nbsp;молодий, &nbsp;і &nbsp;добрий,<br>\nНеначе &nbsp;в &nbsp;нім &nbsp;зібравсь &nbsp;увесь &nbsp;Кавказ,<br>\nВогнем &nbsp;очей &nbsp;пострілює &nbsp;за &nbsp;обрій.<br>\n<br>\nТим &nbsp;часом &nbsp;ми &nbsp;з &nbsp;Чурбановим &nbsp;Ташли,<br>\nНащадки &nbsp;тих, &nbsp;що &nbsp;гинули &nbsp;поволі,<br>\nДо &nbsp;Острова &nbsp;усамітнення &nbsp;дійшли,<br>\nПоетові &nbsp;доторкнулись &nbsp;долі…<br>\n<br>\nСмеркає… &nbsp;Схлипи. &nbsp;Сороті &nbsp;внизу.<br>\nНе &nbsp;галасуйте, &nbsp;хлопці &nbsp;і &nbsp;дівчата.<br>\nДесь &nbsp;тут &nbsp;хазяїн &nbsp;ходить &nbsp;поблизу,<br>\nХоч &nbsp;би &nbsp;з &nbsp;пошани &nbsp;варто &nbsp;помовчати.<br>\n\n\n\n<br><br>\n"
}