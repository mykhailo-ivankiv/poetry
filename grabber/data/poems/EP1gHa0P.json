{
  "author": "Fdsbzafsr",
  "id": "EP1gHa0P",
  "title": "ТРЕТЄ ВІДКРИТТЯ АМЕРИКИ ",
  "link": "/metrs_poem.php?poem=18260",
  "html": "\n<h4></h4>\n\n<a href=\"/metrs.php?id=152&amp;type=tvorch\" class=\"redhr1\">Творчість</a> |\n<a href=\"/metrs.php?id=152&amp;type=biogr\" class=\"redhr1\">Біографія</a> |\n<a href=\"/metrs.php?id=152&amp;type=critiques\" class=\"redhr1\">Критика</a>\n\n<h4>ТРЕТЄ ВІДКРИТТЯ АМЕРИКИ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;Балада &nbsp;про &nbsp;срібний &nbsp;ключик &nbsp;<br>\n<br>\nВ &nbsp;рові, &nbsp;ледь &nbsp;помітний &nbsp;для &nbsp;ока, &nbsp;<br>\nненаче &nbsp;порослий &nbsp;землею, &nbsp;<br>\nзчорнілий, &nbsp;а &nbsp;може &nbsp;й &nbsp;іржавий, &nbsp;<br>\nлежав &nbsp;зачарований &nbsp;ключ. &nbsp;<br>\nХодили &nbsp;повз &nbsp;нього &nbsp;недбало: &nbsp;<br>\nв &nbsp;кого &nbsp;власні &nbsp;кращі &nbsp;ключі, &nbsp;<br>\nв &nbsp;кого &nbsp;сумнів: &nbsp;ну, &nbsp;що &nbsp;ним &nbsp;відчиниш? &nbsp;<br>\nОт &nbsp;якби &nbsp;він &nbsp;іскривсь &nbsp;діамантом, &nbsp;<br>\nякби &nbsp;грався &nbsp;хоч &nbsp;золотом &nbsp;сонця! &nbsp;<br>\n<br>\nПідняла &nbsp;я &nbsp;старенький &nbsp;ключик. &nbsp;<br>\nІ &nbsp;ось &nbsp;вдома &nbsp;сиджу &nbsp;вечорами &nbsp;<br>\nі &nbsp;відчищую &nbsp;землю &nbsp;і &nbsp;цвіль &nbsp;<br>\nповоленьки, &nbsp;терпляче, &nbsp;з &nbsp;любов’ю… &nbsp;<br>\nІ &nbsp;з-під &nbsp;щітки, &nbsp;з-під &nbsp;рук, &nbsp;з-під &nbsp;фланелі &nbsp;<br>\nпробивається &nbsp;срібний &nbsp;блиск &nbsp;— &nbsp;<br>\nнесподівана &nbsp;радість: &nbsp;срібло. &nbsp;<br>\n<br>\nІ &nbsp;беру &nbsp;я, &nbsp;збуджена, &nbsp;ключ, &nbsp;<br>\nі &nbsp;тремтячим, &nbsp;непевним &nbsp;жестом &nbsp;<br>\nустромляю &nbsp;в &nbsp;залізний &nbsp;замок &nbsp;<br>\nвеличезної &nbsp;скрині, &nbsp;що &nbsp;в &nbsp;ній &nbsp;<br>\nзаборонені &nbsp;досі &nbsp;скарби: &nbsp;<br>\nЧосер, &nbsp;Мілтон, &nbsp;і &nbsp;Вордсворт, &nbsp;і &nbsp;Байрон. &nbsp;<br>\n<br>\nА &nbsp;тоді &nbsp;— &nbsp;у &nbsp;захланнім &nbsp;дурмані &nbsp;— &nbsp;<br>\nмов &nbsp;скупар-багатій &nbsp;у &nbsp;гарячці, &nbsp;<br>\nя &nbsp;біжу &nbsp;до &nbsp;наступних &nbsp;скринь: &nbsp;<br>\nтут &nbsp;пірати &nbsp;з &nbsp;усього &nbsp;світу &nbsp;<br>\nнавезли &nbsp;віковічних &nbsp;скарбів: &nbsp;<br>\nтут &nbsp;в &nbsp;єднанні &nbsp;понадчасовім &nbsp;<br>\nпоруч &nbsp;Плутарх, &nbsp;Конфуцій, &nbsp;Вольтер… &nbsp;<br>\nСкрині &nbsp;рядом &nbsp;стоять &nbsp;у &nbsp;підвалі, &nbsp;<br>\nмов &nbsp;бочки &nbsp;у &nbsp;пивниці &nbsp;вин, &nbsp;<br>\nі &nbsp;я &nbsp;п’яна, &nbsp;я &nbsp;п’яна, &nbsp;я &nbsp;п’яна… &nbsp;<br>\n<br>\nЯ &nbsp;не &nbsp;звикла &nbsp;надміру &nbsp;пити: &nbsp;<br>\nмені &nbsp;треба &nbsp;повітря, &nbsp;сонця… &nbsp;<br>\n<br>\nАле &nbsp;срібний &nbsp;ключик &nbsp;на &nbsp;шиї, &nbsp;<br>\nновознайдений &nbsp;мій &nbsp;талісман, &nbsp;<br>\nце &nbsp;memento: &nbsp;в &nbsp;льоху &nbsp;моєму &nbsp;<br>\nждуть &nbsp;рядами: &nbsp;коньяк, &nbsp;арманьяк, &nbsp;<br>\nі &nbsp;бурґундське, &nbsp;й &nbsp;шампанське, &nbsp;й &nbsp;кларети, &nbsp;<br>\nі &nbsp;піно-шардоне, &nbsp;і &nbsp;сотерн… &nbsp;<br>\nТут &nbsp;потрібний &nbsp;режим &nbsp;смакуна, &nbsp;<br>\nне &nbsp;шаління &nbsp;безумних &nbsp;пиятик. &nbsp;<br>\nКожен &nbsp;раз, &nbsp;як &nbsp;зійду &nbsp;у &nbsp;підвал, &nbsp;<br>\nнесподіванку &nbsp;доля &nbsp;готує. &nbsp;<br>\nОсь &nbsp;іду &nbsp;і &nbsp;злякалась: &nbsp;це &nbsp;що? &nbsp;<br>\nЧи &nbsp;не &nbsp;злодій &nbsp;добрався &nbsp;до &nbsp;скрині? &nbsp;<br>\nБачу: &nbsp;власним &nbsp;ключем &nbsp;відмикає &nbsp;<br>\nі &nbsp;такий &nbsp;же &nbsp;сп’янілий, &nbsp;як &nbsp;я! &nbsp;<br>\nАх, &nbsp;співвласник, &nbsp;п’яниця, &nbsp;товариш! &nbsp;<br>\nІ &nbsp;знайшлось &nbsp;товариство &nbsp;п’яниць, &nbsp;<br>\nвсі &nbsp;з &nbsp;ключами &nbsp;до &nbsp;дивних &nbsp;скарбів, &nbsp;<br>\nщо &nbsp;їх &nbsp;вкрасти &nbsp;й &nbsp;продати &nbsp;не &nbsp;можна. &nbsp;<br>\nІ &nbsp;ось &nbsp;сходимо &nbsp;ми &nbsp;у &nbsp;підвал, &nbsp;<br>\nкожен &nbsp;з &nbsp;нас, &nbsp;щоб &nbsp;окремо &nbsp;п’яніти, &nbsp;<br>\nі, &nbsp;сп’янівши, &nbsp;брататись &nbsp;до &nbsp;ранку &nbsp;<br>\nдружнім &nbsp;співом &nbsp;хмільного &nbsp;екстазу. &nbsp;<br>\n<br>\n<br>\n2. &nbsp;Мораторій &nbsp;<br>\n<br>\nСтадіон &nbsp;футболістів &nbsp;сьогодні &nbsp;<br>\nвідступили &nbsp;незвичній &nbsp;справі: &nbsp;<br>\nтут &nbsp;скликають &nbsp;народне &nbsp;віче &nbsp;— &nbsp;<br>\nмораторій &nbsp;проти &nbsp;війни. &nbsp;<br>\nОсь &nbsp;ідуть: &nbsp;активісти-студенти, &nbsp;<br>\nспівробітники &nbsp;і &nbsp;професура &nbsp;— &nbsp;<br>\nколектив-університет. &nbsp;<br>\nОсь &nbsp;ідуть, &nbsp;щоб &nbsp;у &nbsp;зіткненні &nbsp;поглядів, &nbsp;<br>\nна &nbsp;одвертому &nbsp;вільному &nbsp;форумі &nbsp;<br>\nпередискутувати &nbsp;проблему &nbsp;— &nbsp;<br>\nнаболілий &nbsp;розпач &nbsp;душі. &nbsp;<br>\nОсь &nbsp;ідуть &nbsp;несподівано &nbsp;збуджені &nbsp;<br>\nцим &nbsp;бажанням &nbsp;прилюдного &nbsp;вислову, &nbsp;<br>\nі &nbsp;готовістю &nbsp;встати &nbsp;і &nbsp;бути, &nbsp;<br>\nі &nbsp;назвати &nbsp;себе &nbsp;дисидентами. &nbsp;<br>\n<br>\nТут &nbsp;не &nbsp;ждуть &nbsp;“директиви &nbsp;згори”, &nbsp;<br>\nтут &nbsp;не &nbsp;хочуть &nbsp;“подобатись &nbsp;масам”, &nbsp;<br>\nтут &nbsp;— &nbsp;свідомість, &nbsp;що &nbsp;збір &nbsp;цей &nbsp;— &nbsp;ядро &nbsp;<br>\nліберальної &nbsp;совісті &nbsp;нації. &nbsp;<br>\nТут &nbsp;здорова &nbsp;запліднена &nbsp;матиця &nbsp;<br>\nдев’ять &nbsp;місяців &nbsp;думку &nbsp;вирощує &nbsp;<br>\nу &nbsp;вагітності &nbsp;контемплації, &nbsp;<br>\nі &nbsp;тоді &nbsp;лиш &nbsp;у &nbsp;болях &nbsp;пологів &nbsp;<br>\nнародитися &nbsp;може &nbsp;ідея. &nbsp;<br>\n<br>\nНаче &nbsp;брила &nbsp;мокрого &nbsp;снігу, &nbsp;<br>\nяка &nbsp;котиться &nbsp;з &nbsp;гір &nbsp;у &nbsp;долини, &nbsp;<br>\nі &nbsp;щокрок &nbsp;— &nbsp;наростає &nbsp;у &nbsp;силу, &nbsp;<br>\nі &nbsp;щокрок &nbsp;— &nbsp;поновляє &nbsp;швидкість, &nbsp;— &nbsp;<br>\nтак &nbsp;відважна &nbsp;ініціатива, &nbsp;<br>\nтак &nbsp;ось &nbsp;думка, &nbsp;що &nbsp;сказана &nbsp;впору, &nbsp;<br>\nможе &nbsp;дати &nbsp;потрібний &nbsp;поштовх &nbsp;<br>\nдля &nbsp;лавини &nbsp;народного &nbsp;руху. &nbsp;<br>\n<br>\nЗавтра, &nbsp;може, &nbsp;газети &nbsp;осудять &nbsp;<br>\nмораторій &nbsp;цей &nbsp;наш, &nbsp;наче &nbsp;єресь, &nbsp;<br>\nа &nbsp;за &nbsp;місяць &nbsp;країну &nbsp;змиє &nbsp;<br>\nрезолюцій &nbsp;незвичних &nbsp;повінь, &nbsp;<br>\nі &nbsp;до &nbsp;року &nbsp;цю &nbsp;єресь &nbsp;включать &nbsp;<br>\nв &nbsp;політичну &nbsp;плaтформу &nbsp;партій… &nbsp;<br>\n<br>\nПовна &nbsp;труду, &nbsp;складна &nbsp;і &nbsp;повільна &nbsp;<br>\nця &nbsp;дорога &nbsp;демократії: &nbsp;<br>\nце &nbsp;— &nbsp;не &nbsp;спалах &nbsp;вогню &nbsp;екзальтацій, &nbsp;<br>\n— &nbsp;не &nbsp;геройство &nbsp;одної &nbsp;днини, &nbsp;<br>\nце &nbsp;— &nbsp;не &nbsp;фрази &nbsp;патріотичні, &nbsp;<br>\nце &nbsp;— &nbsp;не &nbsp;вірнопоклонні &nbsp;заяви &nbsp;— &nbsp;<br>\nтут &nbsp;потрібна &nbsp;цивільна &nbsp;відвага, &nbsp;<br>\nщоб &nbsp;не &nbsp;завжди &nbsp;плисти &nbsp;з &nbsp;течією, &nbsp;<br>\nщоб &nbsp;у &nbsp;сірій &nbsp;щоденній &nbsp;праці &nbsp;<br>\nзаступатись &nbsp;за &nbsp;власну &nbsp;гідність &nbsp;<br>\nі &nbsp;за &nbsp;право &nbsp;свобідної &nbsp;думки &nbsp;— &nbsp;<br>\nне &nbsp;своє &nbsp;лиш, &nbsp;але &nbsp;й &nbsp;опонента. &nbsp;<br>\n<br>\nПро &nbsp;рослину &nbsp;свободи &nbsp;кажуть, &nbsp;<br>\nщо &nbsp;її &nbsp;підживити &nbsp;треба &nbsp;<br>\nчасом &nbsp;жертвою &nbsp;свіжої &nbsp;крові. &nbsp;<br>\nТа &nbsp;забули &nbsp;сказати &nbsp;романтики, &nbsp;<br>\nщо &nbsp;рослина &nbsp;свободи &nbsp;не &nbsp;виживе, &nbsp;<br>\nяк &nbsp;її &nbsp;не &nbsp;підлити &nbsp;щоденно &nbsp;<br>\nгірким &nbsp;потом &nbsp;упертого &nbsp;труду. &nbsp;<br>\n<br>\nІнший &nbsp;спорт &nbsp;в &nbsp;стадіоні &nbsp;сьогодні. &nbsp;<br>\nІ &nbsp;— &nbsp;вчорашній &nbsp;німий &nbsp;глядач, &nbsp;<br>\nв &nbsp;мовчазному &nbsp;спостеріганні &nbsp;<br>\nзачарований &nbsp;дивним &nbsp;спектаклем, &nbsp;— &nbsp;<br>\nя &nbsp;зійшла &nbsp;із &nbsp;високих &nbsp;трибун &nbsp;<br>\nі &nbsp;сьогодні &nbsp;я &nbsp;теж &nbsp;— &nbsp;на &nbsp;арені &nbsp;<br>\nберу &nbsp;участь &nbsp;в &nbsp;незвичному &nbsp;спорті. &nbsp;<br>\n<br>\n<br>\n3. &nbsp;Синтез &nbsp;<br>\n<br>\nБібліотекар, &nbsp;професор &nbsp;права, &nbsp;<br>\nі &nbsp;директор &nbsp;найбільшої &nbsp;в &nbsp;світі &nbsp;<br>\nбібліотеки &nbsp;правничих &nbsp;наук, &nbsp;<br>\nдруг &nbsp;мій &nbsp;Морис &nbsp;сьогодні &nbsp;саме &nbsp;<br>\nна &nbsp;вершинах &nbsp;своєї &nbsp;кар’єри. &nbsp;<br>\n<br>\nПри &nbsp;вині, &nbsp;у &nbsp;професорськім &nbsp;клубі, &nbsp;<br>\nкаже &nbsp;Морис: &nbsp;“Ти &nbsp;знаєш, &nbsp;учора &nbsp;<br>\nя &nbsp;отримав &nbsp;листа-спокусу: &nbsp;<br>\nзапросили &nbsp;мене &nbsp;заснувати &nbsp;<br>\nнаучну &nbsp;бібліотечну &nbsp;централю &nbsp;<br>\nу &nbsp;новім &nbsp;університеті &nbsp;<br>\nнедалеко &nbsp;від &nbsp;Єрусалиму…” &nbsp;<br>\n<br>\n“Та &nbsp;невже &nbsp;ти &nbsp;для &nbsp;цього &nbsp;лишив &nbsp;би &nbsp;<br>\nсвій &nbsp;достаток, &nbsp;безпеку, &nbsp;кар’єру? &nbsp;<br>\nЗаплановані &nbsp;книги? &nbsp;Видання &nbsp;<br>\nрозпочатих &nbsp;нових &nbsp;монографій?” &nbsp;<br>\n<br>\n“На &nbsp;посаду &nbsp;мою,” &nbsp;— &nbsp;каже &nbsp;Морис &nbsp;— &nbsp;<br>\n“безконечна &nbsp;черга &nbsp;кандидатів… &nbsp;<br>\nАле &nbsp;там &nbsp;— &nbsp;там &nbsp;бракує &nbsp;охочих &nbsp;— &nbsp;<br>\nі &nbsp;суперників &nbsp;в &nbsp;мене &nbsp;немає…” &nbsp;<br>\nУсміхнувся: &nbsp;“Казали: &nbsp;збудую &nbsp;<br>\nарсенал &nbsp;ліберальної &nbsp;думки, &nbsp;<br>\nщоб &nbsp;тримати &nbsp;баланс &nbsp;рівноваги &nbsp;<br>\nв &nbsp;центрі &nbsp;рідних &nbsp;тоталітаристів… &nbsp;<br>\nЄ &nbsp;потреба, &nbsp;є &nbsp;фонди… &nbsp;Та &nbsp;план &nbsp;цей &nbsp;<br>\nнездійсненний, &nbsp;хіба, &nbsp;що &nbsp;будуть &nbsp;<br>\nживі &nbsp;люди &nbsp;з &nbsp;душею, &nbsp;із &nbsp;серцем, &nbsp;<br>\nщо &nbsp;схотіли &nbsp;б &nbsp;принести &nbsp;у &nbsp;жертву &nbsp;<br>\nсвій &nbsp;здобутий &nbsp;у &nbsp;світі &nbsp;досвід…” &nbsp;<br>\n<br>\nКаже &nbsp;Морис: &nbsp;“Я &nbsp;бачив, &nbsp;як &nbsp;важко &nbsp;<br>\nна &nbsp;основах &nbsp;тисячолітніх &nbsp;<br>\nбудувати &nbsp;нове &nbsp;суспільство. &nbsp;<br>\nТам &nbsp;потрібні &nbsp;здорові &nbsp;руки, &nbsp;<br>\nтам &nbsp;потрібна &nbsp;здорова &nbsp;думка, &nbsp;<br>\nтам &nbsp;потрібні &nbsp;знання &nbsp;і &nbsp;розум &nbsp;<br>\nщонайкращих &nbsp;спеціалістів…” &nbsp;<br>\n<br>\n“Ти &nbsp;наважився? &nbsp;Справді &nbsp;поїдеш? &nbsp;<br>\nАле &nbsp;ж &nbsp;корінь &nbsp;твій &nbsp;— &nbsp;тут, &nbsp;у &nbsp;Нью &nbsp;Йорку? &nbsp;<br>\nЧи &nbsp;ж &nbsp;не &nbsp;тут &nbsp;і &nbsp;твоя &nbsp;батьківщина?” &nbsp;<br>\n<br>\n“Нью-Йоркчанин &nbsp;я &nbsp;з &nbsp;діда &nbsp;і &nbsp;з &nbsp;прадіда, &nbsp;<br>\nі &nbsp;напевно &nbsp;на &nbsp;старість &nbsp;вернуся &nbsp;<br>\nдоживати &nbsp;десь &nbsp;віку &nbsp;у &nbsp;Бруклині! &nbsp;<br>\nАле &nbsp;я &nbsp;— &nbsp;не &nbsp;забудь &nbsp;— &nbsp;теж &nbsp;нащадок &nbsp;<br>\nвіковічної &nbsp;тої &nbsp;культури, &nbsp;<br>\nщо &nbsp;єднала &nbsp;розсіяний &nbsp;нарід, &nbsp;<br>\nщо &nbsp;з &nbsp;грудей &nbsp;з &nbsp;молоком &nbsp;материнським &nbsp;<br>\nв &nbsp;дітей &nbsp;віру &nbsp;поїла &nbsp;і &nbsp;мрію &nbsp;<br>\nпро &nbsp;обіцяний &nbsp;край &nbsp;Ханаану &nbsp;— &nbsp;<br>\nборг &nbsp;історії &nbsp;в &nbsp;мене &nbsp;на &nbsp;плечах &nbsp;— &nbsp;<br>\nйого &nbsp;мушу &nbsp;сплатити &nbsp;із &nbsp;честю…” &nbsp;<br>\n<br>\nПри &nbsp;вині, &nbsp;у &nbsp;професорськім &nbsp;клубі, &nbsp;<br>\nми &nbsp;ще &nbsp;довго &nbsp;сиділи, &nbsp;до &nbsp;ночі, &nbsp;<br>\nі &nbsp;крізь &nbsp;вікна, &nbsp;у &nbsp;темряві &nbsp;міста &nbsp;<br>\nувижались &nbsp;мені, &nbsp;наче &nbsp;привид &nbsp;<br>\nнаддніпрянської &nbsp;фата-морґани, &nbsp;<br>\nкриті &nbsp;золотом &nbsp;бані &nbsp;столітні &nbsp;<br>\nмого &nbsp;рідного &nbsp;Єрусалиму. &nbsp;<br><br><em>1975/1978 </em>\n\n\n<br><br>\n"
}