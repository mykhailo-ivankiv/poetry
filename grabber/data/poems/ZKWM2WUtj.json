{
  "author": "NXNex7lH",
  "id": "ZKWM2WUtj",
  "title": "ДВІ ПІСНІ",
  "link": "metrs_poem.php?poem=14271",
  "html": "\n<h4></h4>\n\n<a href=\"/metrs.php?id=820&amp;type=tvorch\" class=\"redhr1\">Творчість</a> |\n<a href=\"/metrs.php?id=820&amp;type=biogr\" class=\"redhr1\">Біографія</a> |\n<a href=\"/metrs.php?id=820&amp;type=critiques\" class=\"redhr1\">Критика</a>\n\n<h4>ДВІ ПІСНІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;Дівоча &nbsp;- &nbsp;сумна<br>\n<br>\nЩо &nbsp;робити, &nbsp;що &nbsp;мені &nbsp;робити?<br>\nІ &nbsp;вродлива &nbsp;я, &nbsp;і &nbsp;молода,<br>\nСині &nbsp;очі &nbsp;оксамити,<br>\nМолодик &nbsp;з &nbsp;них, &nbsp;кажуть, &nbsp;вигляда.<br>\n<br>\nЩо &nbsp;робити, &nbsp;що &nbsp;мені &nbsp;діяти?<br>\n...А &nbsp;як &nbsp;вийду &nbsp;у &nbsp;неділю &nbsp;з &nbsp;хати &nbsp;-<br>\nКажуть &nbsp;хлопці, &nbsp;- &nbsp;по &nbsp;моїй &nbsp;вині,<br>\nЩо &nbsp;не &nbsp;сонцю &nbsp;раді, &nbsp;а &nbsp;мені!<br>\nРозцвілася &nbsp;буйним &nbsp;цвітом &nbsp;вишня...<br>\nДівоньки, &nbsp;подруженьки &nbsp;мої!<br>\nЧи &nbsp;мені &nbsp;така &nbsp;вже &nbsp;доля &nbsp;вийшла, &nbsp;-<br>\nНе &nbsp;мені &nbsp;щебечуть &nbsp;солов'ї,<br>\nНе &nbsp;мені &nbsp;печуть &nbsp;короваї...<br>\n<br>\nЧорну &nbsp;сукню &nbsp;одягну &nbsp;з &nbsp;каймою,<br>\nКоси &nbsp;пов'яжу &nbsp;поверх &nbsp;чола.<br>\nЖитиму &nbsp;солдаткою &nbsp;сумною,<br>\nХоч &nbsp;дружною &nbsp;ще &nbsp;й &nbsp;не &nbsp;була.<br>\n<br>\nВін &nbsp;з &nbsp;сирою &nbsp;одруживсь &nbsp;землею...<br>\nОй &nbsp;війна! &nbsp;Шумить &nbsp;над &nbsp;ним &nbsp;трава.<br>\nМати &nbsp;зве &nbsp;невісткою &nbsp;своєю,<br>\nБатька &nbsp;мого &nbsp;сватом &nbsp;назива.<br>\nДні &nbsp;мої, &nbsp;літа &nbsp;мої &nbsp;- &nbsp;лілеї, &nbsp;-<br>\nНі &nbsp;дівчина, &nbsp;ні &nbsp;вдова!<br>\n<br>\nРозцвілася &nbsp;буйним &nbsp;цвітом &nbsp;вишня...<br>\nДівоньки, &nbsp;подруженьки &nbsp;мої!<br>\nЧи &nbsp;мені &nbsp;така &nbsp;вже &nbsp;доля &nbsp;вийшла...<br>\nНе &nbsp;мені &nbsp;щебечуть &nbsp;солов'ї,<br>\nНе &nbsp;мені &nbsp;печуть &nbsp;короваї...<br>\n<br>\n2. &nbsp;Дівоча &nbsp;- &nbsp;весільна<br>\n<br>\nА &nbsp;мій &nbsp;милий &nbsp;з &nbsp;війни &nbsp;прийшов.<br>\nА &nbsp;мій &nbsp;милий &nbsp;живий-здоров...<br>\nДавай, &nbsp;мамо, &nbsp;знать, &nbsp;-<br>\nЙде &nbsp;у &nbsp;хату &nbsp;зять!<br>\n<br>\nДубовії &nbsp;вкривай &nbsp;столи,<br>\nСвятковую &nbsp;скатерть &nbsp;стели,<br>\nДвері &nbsp;відчиняй,<br>\nТісто &nbsp;учиняй!<br>\n<br>\nІди, &nbsp;милий, &nbsp;через &nbsp;поріг,<br>\nЯкщо &nbsp;мою &nbsp;любов &nbsp;зберіг, &nbsp;-<br>\nЖде &nbsp;тебе &nbsp;давно &nbsp;<br>\nСерце &nbsp;і &nbsp;вино!<br>\n<br>\nСидить &nbsp;милий &nbsp;в &nbsp;світлій &nbsp;залі,<br>\nВ &nbsp;три &nbsp;ряди &nbsp;лежать &nbsp;медалі,<br>\nА &nbsp;в &nbsp;четвертий &nbsp;ряд &nbsp;-<br>\nОрдени &nbsp;горять.<br>\n<br>\nПерше &nbsp;слово &nbsp;кажуть &nbsp;мати:<br>\n- &nbsp;Хочу &nbsp;чарку &nbsp;піднімати,<br>\nХочу &nbsp;привітать<br>\nТебе, &nbsp;любий &nbsp;зять!<br>\n<br>\nДругу &nbsp;чарку, &nbsp;як &nbsp;свячену,<br>\nП'ю &nbsp;за &nbsp;дочку-наречену:<br>\nБудь &nbsp;здорова, &nbsp;як &nbsp;вода,<br>\nНаша &nbsp;молода!<br>\n<br>\nРаді &nbsp;всі, &nbsp;помолоділи, &nbsp;-<br>\nПогуляєм &nbsp;на &nbsp;весіллі<br>\nЗа &nbsp;всі &nbsp;дні &nbsp;війни, &nbsp;-<br>\nДочки &nbsp;і &nbsp;сини!<br>\n<br>\nЗаходжайте, &nbsp;добрі &nbsp;люди,<br>\nВсім &nbsp;у &nbsp;нас &nbsp;по &nbsp;чарці &nbsp;буде,<br>\nА &nbsp;вам, &nbsp;фронтові, &nbsp;-<br>\nБуде &nbsp;і &nbsp;по &nbsp;дві!<br><br><em>с. Сагурамі, 1.VІІІ.1945</em>\n\n\n<br><br>\n"
}