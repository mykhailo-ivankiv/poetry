{
  "author": "y7SfuFjQ",
  "id": "dgUJHayRq",
  "title": "ГУЛЯЙ-ПОЛЕ",
  "link": "metrs_poem.php?poem=2885",
  "html": "\n<h4></h4>\n\n<a href=\"/metrs.php?id=208&amp;type=tvorch\" class=\"redhr1\">Творчість</a> |\n<a href=\"/metrs.php?id=208&amp;type=biogr\" class=\"redhr1\">Біографія</a> |\n<a href=\"/metrs.php?id=208&amp;type=critiques\" class=\"redhr1\">Критика</a>\n\n<h4>ГУЛЯЙ-ПОЛЕ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЛежить &nbsp;Гуляй-Поле &nbsp;в &nbsp;крові &nbsp;і &nbsp;в &nbsp;сльозах, &nbsp;<br>\nПотоптане, &nbsp;смертю &nbsp;розоране, &nbsp;<br>\nВ &nbsp;бомбових &nbsp;кратерах &nbsp;і &nbsp;черепах, &nbsp;<br>\nВ &nbsp;гільзах, &nbsp;<br>\nВ &nbsp;ожугах, &nbsp;<br>\nВ &nbsp;м'язах, &nbsp;<br>\nВ &nbsp;трісках... &nbsp;<br>\nІ &nbsp;навіть &nbsp;не &nbsp;крячуть &nbsp;ворони &nbsp;— &nbsp;<br>\n<br>\nЖахаються &nbsp;круки, &nbsp;минають &nbsp;здаля, &nbsp;— &nbsp;<br>\nШкіриться &nbsp;жаско, &nbsp;смердить &nbsp;земля. &nbsp;<br>\n<br>\nСмердить &nbsp;і &nbsp;душить &nbsp;фосфором &nbsp;і &nbsp;тротилом, &nbsp;<br>\nПаленим &nbsp;м'ясом &nbsp;і &nbsp;динамітом... &nbsp;<br>\nІ &nbsp;вже &nbsp;не &nbsp;збагнеш &nbsp;тут, &nbsp;де &nbsp;ж &nbsp;було &nbsp;тіло?! &nbsp;<br>\nДе &nbsp;були &nbsp;очі?! &nbsp;Де &nbsp;ж &nbsp;тут &nbsp;могили?! &nbsp;<br>\nДе &nbsp;матері, &nbsp;а &nbsp;де &nbsp;діти!? &nbsp;<br>\n<br>\nВ &nbsp;смерчах &nbsp;землі, &nbsp;в &nbsp;гекатомбах &nbsp;руїн, &nbsp;<br>\nВ &nbsp;чорних &nbsp;роздзяплених &nbsp;кратерах &nbsp;<br>\nВід &nbsp;дітей, &nbsp;від &nbsp;дрібних, &nbsp;тільки &nbsp;пил &nbsp;один... &nbsp;<br>\nІ &nbsp;не &nbsp;плаче &nbsp;мати, &nbsp;і &nbsp;не &nbsp;тужить &nbsp;дзвін, &nbsp;<br>\nІ &nbsp;ніхто &nbsp;вже &nbsp;їх &nbsp;не &nbsp;збиратиме. &nbsp;<br>\n<br>\nНе &nbsp;пригорне &nbsp;їх &nbsp;вітер &nbsp;— &nbsp;лиш &nbsp;сажа &nbsp;сама. &nbsp;<br>\nБрат &nbsp;брата &nbsp;не &nbsp;знайде, &nbsp;і &nbsp;сестер &nbsp;нема. &nbsp;<br>\nІ &nbsp;дітям &nbsp;уже &nbsp;матерів &nbsp;не &nbsp;знайти. &nbsp;<br>\nІ &nbsp;навіть &nbsp;не &nbsp;знати, &nbsp;де &nbsp;ж &nbsp;ставить &nbsp;хрести? &nbsp;— &nbsp;<br>\nПіроксиліновий &nbsp;сморід &nbsp;і &nbsp;пил. &nbsp;<br>\nМільйони &nbsp;мерців &nbsp;обійшлись &nbsp;без &nbsp;могил. &nbsp;<br>\nРозметані &nbsp;кості &nbsp;згниють &nbsp;без &nbsp;хреста... &nbsp;<br>\n<br>\nГей, &nbsp;ти &nbsp;ж, &nbsp;Земля &nbsp;моя &nbsp;золота! &nbsp;<br>\n<br>\nПеред &nbsp;ким, &nbsp;перед &nbsp;чим &nbsp;завинила &nbsp;єси? &nbsp;<br>\nІ &nbsp;яких &nbsp;не &nbsp;кормила &nbsp;ще &nbsp;круків!? &nbsp;<br>\nТа &nbsp;і &nbsp;хто &nbsp;не &nbsp;знущався &nbsp;з &nbsp;твоєї &nbsp;краси?! &nbsp;<br>\nІ &nbsp;яких &nbsp;бракувало &nbsp;ще &nbsp;Юдиних &nbsp;сил, &nbsp;<br>\nЩоб &nbsp;і &nbsp;кості &nbsp;дідівські &nbsp;піднесли &nbsp;з &nbsp;могил &nbsp;<br>\nЙ &nbsp;перемішали &nbsp;<br>\nЗ &nbsp;костями &nbsp;онуків?! &nbsp;<br>\n<br>\nМовчить &nbsp;Гуляй-Поле, &nbsp;мовчить &nbsp;Гуляй-Поле, &nbsp;<br>\nСпалене &nbsp;хтивістю &nbsp;й &nbsp;зрадою &nbsp;Юдиною, &nbsp;<br>\nІ &nbsp;лежать &nbsp;його &nbsp;діти &nbsp;— &nbsp;лежать &nbsp;соколи... &nbsp;<br>\nІ &nbsp;ніхто &nbsp;не &nbsp;скаже &nbsp;ніколи-ніколи, &nbsp;<br>\nЩо &nbsp;й &nbsp;вони, &nbsp;що &nbsp;й &nbsp;вони &nbsp;ж &nbsp;були &nbsp;люди. &nbsp;<br>\n<br>\nГей, &nbsp;і &nbsp;були &nbsp;люди &nbsp;— &nbsp;горді &nbsp;орли! &nbsp;<br>\nТільки &nbsp;ж &nbsp;прості &nbsp;й &nbsp;не &nbsp;лукаві &nbsp;були. &nbsp;<br>\n<br>\nО &nbsp;ви, &nbsp;що &nbsp;цей &nbsp;келих &nbsp;страшний &nbsp;піднесли, &nbsp;<br>\nЧи &nbsp;самі &nbsp;ж &nbsp;ви &nbsp;його &nbsp;пили?! &nbsp;<br>\n<br>\nНе &nbsp;тужить &nbsp;дівчина, &nbsp;не &nbsp;плаче &nbsp;сестра, &nbsp;<br>\nІ &nbsp;рук &nbsp;не &nbsp;ламає &nbsp;матуся &nbsp;стара, &nbsp;— &nbsp;<br>\nОдплакали &nbsp;доста &nbsp;— &nbsp;не &nbsp;чути &nbsp;ніде. &nbsp;<br>\nНі &nbsp;вітер &nbsp;не &nbsp;віє, &nbsp;ні &nbsp;крук &nbsp;не &nbsp;паде. &nbsp;<br>\nІ &nbsp;пташка &nbsp;тужлива &nbsp;тікає &nbsp;також... &nbsp;<br>\n<br>\nГей, &nbsp;ти. &nbsp;Земле &nbsp;моя! &nbsp;<br>\nЗа &nbsp;що &nbsp;ж!? &nbsp;<br>\n<br>\nЗа &nbsp;те, &nbsp;що &nbsp;Ти &nbsp;дика &nbsp;була &nbsp;і &nbsp;плідна, &nbsp;<br>\nЯсна, &nbsp;як &nbsp;червона &nbsp;калина, &nbsp;<br>\nЗа &nbsp;те, &nbsp;що &nbsp;Ти &nbsp;сонцю &nbsp;близька &nbsp;і &nbsp;рідна &nbsp;<br>\nІ &nbsp;мила, &nbsp;як &nbsp;тая &nbsp;дівчина! &nbsp;<br>\nЗа &nbsp;те, &nbsp;що &nbsp;Ти &nbsp;в &nbsp;злиднях &nbsp;росла, &nbsp;а &nbsp;цвіла! &nbsp;<br>\nЩо &nbsp;Волі &nbsp;вітчизною &nbsp;завжди &nbsp;була. &nbsp;<br>\nГрімлива, &nbsp;співливая &nbsp;Земле &nbsp;моя! &nbsp;— &nbsp;<br>\n<br>\nХто &nbsp;ж &nbsp;розсудить!? &nbsp;Який &nbsp;судія!? &nbsp;<br>\n<br>\nМовчить &nbsp;Гуляй-Поле, &nbsp;жаске &nbsp;і &nbsp;руде. &nbsp;<br>\nА &nbsp;стрілка &nbsp;помалу &nbsp;іде &nbsp;та &nbsp;й &nbsp;іде... &nbsp;<br>\n<br>\nХай &nbsp;іде. &nbsp;Хай &nbsp;стікає &nbsp;жалоби &nbsp;мить. &nbsp;<br>\nХай &nbsp;жахтить &nbsp;ця &nbsp;земля &nbsp;й &nbsp;мовчить. &nbsp;<br>\nНехай &nbsp;неминучість &nbsp;присуд &nbsp;веде.' &nbsp;<br>\nХай &nbsp;стрілка &nbsp;до &nbsp;риски &nbsp;йде, &nbsp;— &nbsp;<br>\n<br>\nАж &nbsp;поки &nbsp;не &nbsp;стане &nbsp;на &nbsp;грані &nbsp;отій, &nbsp;<br>\nЩо &nbsp;стоїть &nbsp;Страшний &nbsp;Суд &nbsp;на &nbsp;ній, &nbsp;<br>\nАж &nbsp;поки &nbsp;не &nbsp;крикне &nbsp;хтось &nbsp;в &nbsp;мряці &nbsp;страшній &nbsp;<br>\nЖаске &nbsp;й &nbsp;невблаганне &nbsp;— &nbsp;«СТІЙ!!!» &nbsp;<br>\n<br>\nСхитнулись &nbsp;тумани, &nbsp;як &nbsp;фата-моргана. &nbsp;<br>\nХтось &nbsp;уже &nbsp;кличе. &nbsp;Десь &nbsp;уже &nbsp;манить... &nbsp;<br>\nВже &nbsp;вітер &nbsp;жалобу &nbsp;відбув, &nbsp;і &nbsp;встає, &nbsp;<br>\nІ &nbsp;хмару &nbsp;несе, &nbsp;як &nbsp;знамено &nbsp;своє. &nbsp;<br>\n<br>\nВже &nbsp;вітер &nbsp;шумитиь &nbsp;і &nbsp;полин &nbsp;гуде... &nbsp;<br>\n...Хтось &nbsp;там &nbsp;понурний, &nbsp;мов &nbsp;тінь, &nbsp;іде, &nbsp;— &nbsp;<br>\nСтупає &nbsp;задумливий &nbsp;і &nbsp;мовчазний &nbsp;<br>\nВ &nbsp;кереї &nbsp;своїй &nbsp;бойовій. &nbsp;<br>\n<br>\nІ &nbsp;кінь &nbsp;десь, &nbsp;засідланий, &nbsp;кований &nbsp;вже, &nbsp;<br>\nПряде &nbsp;одним &nbsp;вухом &nbsp;і &nbsp;тоскно &nbsp;ірже, &nbsp;<br>\nІ &nbsp;оком &nbsp;кривавим &nbsp;у &nbsp;ніч &nbsp;позира... &nbsp;<br>\nТо &nbsp;не &nbsp;тінь &nbsp;— &nbsp;то &nbsp;страшна &nbsp;мара. &nbsp;<br>\n<br>\nВстає &nbsp;від &nbsp;розритих &nbsp;могил &nbsp;і &nbsp;руїн, &nbsp;<br>\nІде &nbsp;Гуляй-Поле &nbsp;— &nbsp;проходить &nbsp;один. &nbsp;<br>\nІде &nbsp;мовчазний &nbsp;і &nbsp;блідий, &nbsp;мов &nbsp;туман, &nbsp;— &nbsp;<br>\nГрізний,страшний &nbsp;отаман. &nbsp;<br>\n<br>\nІде &nbsp;отаман &nbsp;по &nbsp;руїнах, &nbsp;мов &nbsp;тінь. &nbsp;<br>\nСтупа &nbsp;на &nbsp;уламках &nbsp;усіх &nbsp;поколінь. &nbsp;<br>\nНад &nbsp;кратером &nbsp;чорним &nbsp;понуро &nbsp;стає. &nbsp;<br>\nРукою &nbsp;затримує &nbsp;серце &nbsp;своє. &nbsp;<br>\nТоркає &nbsp;ногою &nbsp;три &nbsp;черепи &nbsp;він &nbsp;— &nbsp;<br>\nІ &nbsp;чорний, &nbsp;<br>\nі &nbsp;жовтий, &nbsp;<br>\nі &nbsp;білий &nbsp;один: &nbsp;<br>\n...Прапрадід &nbsp;був, &nbsp;<br>\nПрадід... &nbsp;<br>\nІ &nbsp;син... &nbsp;<br>\n<br>\nБуло &nbsp;Гуляй-Поле, &nbsp;було &nbsp;Гуляй-Поле! &nbsp;- &nbsp;<br>\nЯк &nbsp;буряне &nbsp;море, &nbsp;кипіло &nbsp;й &nbsp;гуло. &nbsp;<br>\nБули &nbsp;в &nbsp;нього &nbsp;діти, &nbsp;гей, &nbsp;були &nbsp;соколи! &nbsp;<br>\nІ &nbsp;не &nbsp;було &nbsp;сили &nbsp;такої &nbsp;ніколи, &nbsp;<br>\nЩоб &nbsp;скорило, &nbsp;щоб &nbsp;їх &nbsp;знесло. &nbsp;<br>\n<br>\nТри &nbsp;черепи &nbsp;повні &nbsp;сирої &nbsp;землі... &nbsp;<br>\n<br>\nСекунди &nbsp;біжать &nbsp;у &nbsp;їдучій &nbsp;імлі &nbsp;— &nbsp;<br>\nСтрілка &nbsp;іде &nbsp;до &nbsp;своєї &nbsp;мети... &nbsp;<br>\nТа &nbsp;ніщо &nbsp;не &nbsp;виповнює &nbsp;пустоти. &nbsp;<br>\n<br>\nМарево &nbsp;блідне, &nbsp;хистке, &nbsp;як &nbsp;омана, &nbsp;— &nbsp;<br>\nФата-моргана, &nbsp;фата-моргана. &nbsp;<br>\n<br>\nВітер &nbsp;шумить. &nbsp;І &nbsp;полин &nbsp;гуде. &nbsp;<br>\nІ &nbsp;кінь &nbsp;ірже... &nbsp;<br>\nТа &nbsp;ніхто &nbsp;не &nbsp;йде! &nbsp;<br>\nНе &nbsp;чує &nbsp;ніхто &nbsp;і &nbsp;не &nbsp;бачить &nbsp;його, &nbsp;<br>\nМов &nbsp;немає &nbsp;роду &nbsp;того! &nbsp;<br>\n<br>\n &nbsp;<br>\n<br>\nМов &nbsp;немає &nbsp;вже &nbsp;гордих, &nbsp;<br>\nлиш &nbsp;ниці &nbsp;й &nbsp;покірні, &nbsp;— &nbsp;<br>\nНікчемні &nbsp;пророки, &nbsp;і &nbsp;брехуни, &nbsp;<br>\nДрібненькі &nbsp;політики &nbsp;й &nbsp;говоруни, &nbsp;<br>\nІ &nbsp;паралітики... &nbsp;— &nbsp;лише &nbsp;вони &nbsp;— &nbsp;<br>\nПродані, &nbsp;зраджені &nbsp;і &nbsp;невірні. &nbsp;<br>\n<br>\nМеч &nbsp;не &nbsp;тримається &nbsp;в &nbsp;їхній &nbsp;руці, &nbsp;<br>\nІ &nbsp;переляк &nbsp;на &nbsp;лиці. &nbsp;<br>\nО, &nbsp;де &nbsp;Ти, &nbsp;Мужній, &nbsp;Простий &nbsp;і &nbsp;Великий &nbsp;— &nbsp;<br>\nБлагословенний &nbsp;на &nbsp;меч &nbsp;і &nbsp;бої!?!. &nbsp;<br>\n<br>\nВибухають &nbsp;воплем, &nbsp;вибухають &nbsp;криком, &nbsp;— &nbsp;<br>\nЖдуть &nbsp;Тебе &nbsp;сироти &nbsp;твої, &nbsp;й &nbsp;каліки, &nbsp;<br>\nЙ &nbsp;невідомщені &nbsp;малята &nbsp;твої! &nbsp;<br>\n<br>\nУдар &nbsp;громами. &nbsp;Смерчем &nbsp;прийди. &nbsp;<br>\nІ &nbsp;поведи! &nbsp;<br>\nІ &nbsp;поведи... &nbsp;<br>\n<br>\nО, &nbsp;де &nbsp;Ти, &nbsp;Грізний, &nbsp;Страшний, &nbsp;Непоборний!? &nbsp;<br>\nЯк &nbsp;Бог, &nbsp;Вогнеликий! &nbsp;Як &nbsp;земля, &nbsp;Чорний! &nbsp;<br>\nМеч &nbsp;Правосуддя! &nbsp;Кара &nbsp;Господня! &nbsp;— &nbsp;<br>\nДе &nbsp;ж &nbsp;Ти &nbsp;— &nbsp;<br>\nМеснику &nbsp;всенародний!?! &nbsp;<br>\n<br>\nБезжалісний, &nbsp;і &nbsp;невблаганний, &nbsp;<br>\nІ &nbsp;безрозсудний, &nbsp;і &nbsp;предковічний. &nbsp;<br>\nІз &nbsp;всіх &nbsp;жорстоких &nbsp;єдино &nbsp;правий! &nbsp;<br>\nСтрашний, &nbsp;<br>\nАпокаліптичний! &nbsp;<br>\n<br>\nНеповинная &nbsp;кров &nbsp;— &nbsp;клятьба &nbsp;Твоя. &nbsp;<br>\nТи &nbsp;— &nbsp;єдиний &nbsp;з &nbsp;усіх &nbsp;Судія. &nbsp;<br>\n<br>\nТінь &nbsp;Твоя &nbsp;ходить. &nbsp;Вітер &nbsp;гуде... &nbsp;<br>\n<br>\nІде &nbsp;по &nbsp;кістках &nbsp;він. &nbsp;<br>\nІде... &nbsp;<br>\nІде!!! &nbsp;<br>\n(Стрілка &nbsp;доходить &nbsp;своєї &nbsp;межі). &nbsp;— &nbsp;<br>\nХодою &nbsp;тяжкою &nbsp;іде, &nbsp;мов &nbsp;чужий, &nbsp;<br>\n<br>\nВдивляється &nbsp;мовчки &nbsp;до &nbsp;серця &nbsp;свого, &nbsp;— &nbsp;<br>\nДивиться &nbsp;вглиб &nbsp;— &nbsp;і &nbsp;не &nbsp;бачить &nbsp;його, &nbsp;— &nbsp;<br>\nВ &nbsp;муках, &nbsp;в &nbsp;вогні &nbsp;обернулось &nbsp;в &nbsp;такий &nbsp;<br>\nКамінь &nbsp;<br>\nОбсмалений &nbsp;і &nbsp;тяжкий. &nbsp;<br>\n<br>\nВін &nbsp;виходить &nbsp;на &nbsp;дике &nbsp;бескиддя &nbsp;руїн. &nbsp;<br>\nМов &nbsp;чорний &nbsp;орел, &nbsp;позирає &nbsp;один. &nbsp;<br>\nВітер &nbsp;керею &nbsp;йому &nbsp;роздима... &nbsp;<br>\n &nbsp;— &nbsp;Нема!.. &nbsp;Ще &nbsp;орлят &nbsp;нема... &nbsp;<br>\n<br>\nЩе &nbsp;лежать &nbsp;між &nbsp;розритих &nbsp;дідівських &nbsp;могил. &nbsp;<br>\nЩе &nbsp;ковтають &nbsp;глину, &nbsp;сльози &nbsp;і &nbsp;пил. &nbsp;<br>\nЩе &nbsp;їх &nbsp;не &nbsp;окрилив &nbsp;відчай &nbsp;і &nbsp;гнів &nbsp;<br>\nДля &nbsp;страшносудних &nbsp;боїв. &nbsp;<br>\n<br>\nКелих &nbsp;не &nbsp;повен. &nbsp;Ще &nbsp;крапля &nbsp;паде. &nbsp;<br>\nЩе &nbsp;стрілка &nbsp;До &nbsp;риски &nbsp;своєї &nbsp;іде... &nbsp;<br>\n<br>\nВін &nbsp;пестить &nbsp;ефес &nbsp;і &nbsp;жде: &nbsp;<br>\n<br>\n...Вам &nbsp;мало &nbsp;на &nbsp;світі &nbsp;сиріт &nbsp;і &nbsp;калік?!? &nbsp;<br>\nГряде &nbsp;ж &nbsp;<br>\nМ &nbsp;І &nbsp;Й &nbsp;! &nbsp;<br>\nР &nbsp;І &nbsp;К &nbsp;!! &nbsp;<br>\n<br>\nІ &nbsp;свисне &nbsp;Він &nbsp;так, &nbsp;що &nbsp;туман &nbsp;впаде. &nbsp;<br>\nЗастогне &nbsp;земля &nbsp;і &nbsp;загуде. &nbsp;<br>\nЗадвигтить &nbsp;Гуляй-Поле &nbsp;небачено &nbsp;ще. &nbsp;<br>\nІ &nbsp;— &nbsp;лявіна &nbsp;потече, &nbsp;— &nbsp;<br>\nНевблаганна. &nbsp;Безодвічна. &nbsp;<br>\nСтрашна. &nbsp;Апокаліптична. &nbsp;<br>\n<br>\nІ &nbsp;приб'ють &nbsp;вони &nbsp;серце, &nbsp;мов &nbsp;стяг, &nbsp;на &nbsp;стовпі... &nbsp;<br>\nІ &nbsp;встануть &nbsp;каліки... &nbsp;І &nbsp;встануть &nbsp;сліпі... &nbsp;<br>\nІ &nbsp;кинуться &nbsp;юні... &nbsp;Мужні... &nbsp;Старі... &nbsp;<br>\nІ &nbsp;сестри &nbsp;зґвалтовані, &nbsp;і &nbsp;матері... &nbsp;<br>\n<br>\nІ &nbsp;дитя &nbsp;подаватиме &nbsp;кріс &nbsp;і &nbsp;набій &nbsp;<br>\nВ &nbsp;цей &nbsp;святий, &nbsp;страшносудний &nbsp;бій... &nbsp;<br>\n<br>\nПрокотиться &nbsp;смерч. &nbsp;<br>\nЙ &nbsp;не &nbsp;поможе &nbsp;ні &nbsp;«Боже &nbsp;мій!», &nbsp;<br>\nІ &nbsp;не &nbsp;врятує &nbsp;«Пробі» &nbsp;повалених &nbsp;ниць... &nbsp;<br>\nГей, &nbsp;відміряно &nbsp;ж &nbsp;буде &nbsp;та &nbsp;й &nbsp;мірою &nbsp;гожою! &nbsp;<br>\nЗагатяться &nbsp;кратери &nbsp;кістками &nbsp;ворожими, &nbsp;<br>\nЧерепами &nbsp;грабіжників &nbsp;і &nbsp;дітовбивць. &nbsp;<br>\n<br>\nНад &nbsp;головами &nbsp;ґвалтівників &nbsp;і &nbsp;паскуд &nbsp;<br>\nДовготерпеливі &nbsp;довершать &nbsp;Суд. &nbsp;<br>\nІ &nbsp;розвіють &nbsp;пил. &nbsp;І &nbsp;розвіють &nbsp;прах. &nbsp;<br>\nІ &nbsp;ляжуть &nbsp;самі &nbsp;на &nbsp;чужих &nbsp;кістках. &nbsp;<br>\nІ &nbsp;вітер &nbsp;над &nbsp;ними, &nbsp;як &nbsp;щит, &nbsp;приб'є &nbsp;— &nbsp;<br>\nЯк &nbsp;Меч &nbsp;Правосуддя &nbsp;— &nbsp;ім'я &nbsp;Твоє. &nbsp;<br>\n<br>\nЛежатимуть &nbsp;так, &nbsp;щоб &nbsp;колись &nbsp;розцвісти. &nbsp;<br>\nЛежатимуть &nbsp;всі. &nbsp;І &nbsp;над &nbsp;всіми &nbsp;— &nbsp;Ти &nbsp;<br>\nІ &nbsp;серце &nbsp;Твоє. &nbsp;І &nbsp;не &nbsp;візьме &nbsp;їх &nbsp;тлінь &nbsp;— &nbsp;<br>\nОфіруваних &nbsp;<br>\nВ &nbsp;ім'я &nbsp;поколінь. &nbsp;<br>\n<br>\nПливтимуть &nbsp;світи &nbsp;мимо &nbsp;серця &nbsp;Твого. &nbsp;<br>\nЦвістиме &nbsp;чебрець. &nbsp;І &nbsp;не &nbsp;буде &nbsp;того, &nbsp;<br>\nХто &nbsp;б &nbsp;Тебе &nbsp;осудив &nbsp;за &nbsp;діла &nbsp;Твої, &nbsp;— &nbsp;<br>\nТакого &nbsp;<br>\nНема &nbsp;судії! &nbsp;<br>\n<br>\nА &nbsp;якщо &nbsp;десь &nbsp;є &nbsp;— &nbsp;убий &nbsp;і &nbsp;його! &nbsp;<br>\nЩоб &nbsp;знав &nbsp;міру &nbsp;горя &nbsp;Твого. &nbsp;<br>\n<br>\nПливтимуть &nbsp;світи &nbsp;мимо &nbsp;серця &nbsp;Твого. &nbsp;<br>\nГустиме &nbsp;над &nbsp;маками &nbsp;соняшний &nbsp;гонг. &nbsp;<br>\nІ &nbsp;густиме &nbsp;в &nbsp;віках &nbsp;Твоє &nbsp;ім'я &nbsp;— &nbsp;<br>\nЄдиний, &nbsp;найбільший &nbsp;з &nbsp;усіх &nbsp;Судія! &nbsp;<br>\nБлагословенний. &nbsp;Могутній, &nbsp;як &nbsp;ниви &nbsp;і &nbsp;синь. &nbsp;<br>\nВічний &nbsp;<br>\nВ &nbsp; &nbsp;с &nbsp;е &nbsp;р &nbsp;ц &nbsp;я &nbsp;х &nbsp; &nbsp;п &nbsp;о &nbsp;к &nbsp;о &nbsp;л &nbsp;і &nbsp;н &nbsp;ь &nbsp;! &nbsp;<br>\n<br>\nСічень, &nbsp;1944 &nbsp;р. &nbsp;Тернопіль.\n\n\n<br><br>\n"
}