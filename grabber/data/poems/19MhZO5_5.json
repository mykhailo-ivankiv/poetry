{
  "author": "3rjzcUy6",
  "id": "19MhZO5_5",
  "title": "CIRCUS  VITAE ",
  "link": "/metrs_poem.php?poem=8470",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>CIRCUS  VITAE </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДівчинка,<br>\nледве &nbsp;чотири &nbsp;рочки,<br>\nйде &nbsp;з &nbsp;мамцею,<br>\nтримає &nbsp;за &nbsp;вулицю &nbsp;світ,<br>\nяк &nbsp;напханого &nbsp;паяцика<br>\nза &nbsp;обстрімкану &nbsp;руцю,<br>\nв &nbsp;білім &nbsp;колись &nbsp;комбінезончику<br>\nв &nbsp;червоно-синьо-<br>\nжовті &nbsp;смужки,<br>\nвін &nbsp;літає &nbsp;від &nbsp;сходу &nbsp;до &nbsp;заходу,<br>\nз &nbsp;вічно &nbsp;вишитою<br>\nрожевою &nbsp;усмішкою<br>\nна &nbsp;бруднім &nbsp;ватянім &nbsp;обличчі,<br>\nочі &nbsp;не &nbsp;сфокусовані,<br>\nхрестиками,<br>\nпозаду &nbsp;й &nbsp;повище<br>\nлівого &nbsp;плеча<br>\nвулиця &nbsp;зеленіє,<br>\nрання &nbsp;ж &nbsp;бо &nbsp;весна,<br>\n8-е &nbsp;квітня,<br>\nяк &nbsp;шаріється<br>\nдівчина &nbsp;шістнадцяти &nbsp;років<br>\n(не &nbsp;тут, &nbsp;а &nbsp;ще &nbsp;у &nbsp;нас)<br>\nпід &nbsp;твердим &nbsp;поглядом<br>\nп’ятдесятилітнього &nbsp;пана,<br>\nкінцями &nbsp;гілок,<br>\nвпуклими &nbsp;клубами &nbsp;западин,<br>\nчи &nbsp;й &nbsp;на &nbsp;тебе &nbsp;чигає<br>\nза &nbsp;рогом &nbsp;життя &nbsp;чи &nbsp;тіла<br>\nсмердючорота &nbsp;смерть<br>\nз &nbsp;тельбухами &nbsp;й &nbsp;калом<br>\nу &nbsp;жмемі?<br>\nвкінці<br>\nлице &nbsp;стає, &nbsp;як &nbsp;подертий &nbsp;шлапак<br>\nна &nbsp;босій &nbsp;нозі &nbsp;життя,<br>\nможе &nbsp;затирає &nbsp;руки<br>\nгорбатий &nbsp;Саваоф<br>\nз &nbsp;копицяю &nbsp;солом’яного &nbsp;волосся<br>\nна &nbsp;стіжкуватім &nbsp;черепі,<br>\nні, &nbsp;це &nbsp;електрика, &nbsp;хемія, &nbsp;молекулі<br>\nцокаються, &nbsp;як &nbsp;два &nbsp;п’яниці<br>\nчерез &nbsp;заляпаний &nbsp;стіл,<br>\nяк &nbsp;дві &nbsp;жінки &nbsp;русявими<br>\nвенериними &nbsp;горбиками,<br>\nмов &nbsp;чарками &nbsp;білого &nbsp;вина,<br>\nшумить<br>\nзелений &nbsp;гай &nbsp;всесвіту,<br>\nмузика &nbsp;Баха, &nbsp;тікають<br>\nфуґи &nbsp;сузір’їв &nbsp;у &nbsp;безконечність,<br>\nу &nbsp;вухах &nbsp;страсті<br>\nза &nbsp;Св. &nbsp;Іваном &nbsp;Себастіяном,<br>\nтам, &nbsp;там, &nbsp;там,<br>\nтам &nbsp;нічого, &nbsp;нічого,<br>\nволя<br>\nнахиляючися, &nbsp;цілує<br>\nмов &nbsp;заплющені &nbsp;очі<br>\nмати!\n\n\n<br><br>\n"
}