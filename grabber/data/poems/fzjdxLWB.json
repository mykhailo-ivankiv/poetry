{
  "author": "B44WbOoC",
  "id": "fzjdxLWB",
  "title": "ДУМКА НОРІЛЬСЬКА",
  "link": "metrs_poem.php?poem=13058",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ДУМКА НОРІЛЬСЬКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПонаді &nbsp;мною &nbsp;все &nbsp;реве<br>\nКошлатий &nbsp;привид &nbsp;хуртовини…<br>\nА &nbsp;де &nbsp;він &nbsp;нині, &nbsp;як &nbsp;живе<br>\nТой &nbsp;чоловік &nbsp;із &nbsp;України,<br>\n<br>\nЩо &nbsp;бив &nbsp;одвічну &nbsp;мерзлоту,<br>\nІ &nbsp;клав &nbsp;мені &nbsp;камінні &nbsp;стіни,<br>\nІ &nbsp;кляв &nbsp;полярну &nbsp;темноту,<br>\nІ &nbsp;звістки &nbsp;ждав &nbsp;із &nbsp;України?<br>\n<br>\nЙому &nbsp;в &nbsp;бараці &nbsp;снився &nbsp;степ,<br>\nПоля &nbsp;ввижались &nbsp;крізь &nbsp;завії.<br>\nКорінням &nbsp;в &nbsp;мене &nbsp;проросте<br>\nЙого &nbsp;страждання-ностальгія.<br>\n<br>\nЙому &nbsp;в &nbsp;бараці &nbsp;снився &nbsp;бій,<br>\nТой, &nbsp;за &nbsp;Карельський &nbsp;перешийок,<br>\nІ &nbsp;кулеметний &nbsp;вогневій,<br>\nЩо &nbsp;груди &nbsp;боляче &nbsp;прошиє…<br>\n<br>\nПовів &nbsp;його &nbsp;пекельний &nbsp;сон<br>\nЧерез &nbsp;півночі &nbsp;білі &nbsp;гони,<br>\nПовів &nbsp;у &nbsp;свій &nbsp;таки &nbsp;ж &nbsp;полон,<br>\nЗвільнивши &nbsp;з &nbsp;фінського &nbsp;полону.<br>\n<br>\nПросив-молив:<br>\n- &nbsp;Війна &nbsp;гуде…<br>\nПустіть! &nbsp;Дудить &nbsp;мені &nbsp;Дудінка.<br>\nБо &nbsp;серце &nbsp;кров’ю &nbsp;ізійде.<br>\nЗемля &nbsp;в &nbsp; &nbsp;неволі, &nbsp;діти &nbsp;й &nbsp;жінка…<br>\n<br>\nТам &nbsp;кінець &nbsp;труд &nbsp;мій &nbsp;розтоптав.<br>\nЯ &nbsp;повен &nbsp;помсти &nbsp;і &nbsp;відваги…<br>\nНа &nbsp;тій &nbsp;землі &nbsp;я &nbsp;виростав…<br>\nПустіть, &nbsp;товариш &nbsp;Завенягін.<br>\n<br>\n- &nbsp;Не &nbsp;гарячися, &nbsp;молоде.<br>\nНам &nbsp;відкривать &nbsp;полярні &nbsp;скрині.<br>\nКатам &nbsp;на &nbsp;голови &nbsp;впаде<br>\nТвій, &nbsp;чоловіче, &nbsp;алюміній…<br>\n<br>\nЗ &nbsp;мандатом &nbsp;Леніна &nbsp;сюди<br>\nКолись &nbsp;прийшов &nbsp;шукач &nbsp;Урванцев,<br>\nЩоб &nbsp;ми &nbsp;зростили &nbsp;тут &nbsp;сади &nbsp;–<br>\nЗемлі &nbsp;ясні &nbsp;протуберанці…<br>\n<br>\n…Ще &nbsp;рік &nbsp;мине, &nbsp;а &nbsp;може, &nbsp;вік &nbsp;–<br>\nІ &nbsp;з &nbsp;України &nbsp;до &nbsp;столиці<br>\nПшеничний &nbsp;прийде &nbsp;чоловік,<br>\nЩоб &nbsp;Мавзолеєві &nbsp;вклониться.<br>\n<br>\nВ &nbsp;проміння &nbsp;степу &nbsp;голосне<br>\nЖиття &nbsp;новий &nbsp;ще &nbsp;пустить &nbsp;пагін…<br>\nВогнем &nbsp;по &nbsp;серцю &nbsp;шмагоне &nbsp;–<br>\nВ &nbsp;стіні &nbsp;Кремлівській: &nbsp;«Завенягін..»<br>\n<br>\nНеси &nbsp;нас, &nbsp;часе, &nbsp;в &nbsp;добрий &nbsp;лет<br>\nІз &nbsp;виру &nbsp;літ &nbsp;до &nbsp;щасних &nbsp;прагнень,<br>\nЩоб &nbsp;чоловік &nbsp;на &nbsp;свій &nbsp;портрет<br>\nДививсь &nbsp;на &nbsp;виставці &nbsp;досягнень…<br>\n<br>\n…Я &nbsp;не &nbsp;Норильськ &nbsp;ще. &nbsp;Пелена<br>\nДо &nbsp;мене &nbsp;крадеться &nbsp;із &nbsp;ночі.<br>\nЛиш &nbsp;в &nbsp;січні &nbsp;сонце &nbsp;вирина<br>\nНа &nbsp;день &nbsp;мій &nbsp;довгий &nbsp;і &nbsp;робочий.<br>\n<br>\nМої &nbsp;міцні &nbsp;будівники!<br>\nСамі &nbsp;з &nbsp;«буржуйками» &nbsp;в &nbsp;бараці,<br>\nА &nbsp;вже &nbsp;будують &nbsp;на &nbsp;віки<br>\nГлибокі &nbsp;шахти &nbsp;і &nbsp;палаци.<br>\n<br>\nДо &nbsp;них, &nbsp;як &nbsp;змій, &nbsp;повзе &nbsp;цинга,<br>\nБо &nbsp;я &nbsp;ж &nbsp;незнана &nbsp;Крайня &nbsp;Північ.<br>\nЇм &nbsp;звістка &nbsp;з &nbsp;дому &nbsp;дорога,<br>\nНемов &nbsp;почули &nbsp;третіх &nbsp;півнів…<br>\n<br>\nІ &nbsp;радість &nbsp;душу &nbsp;потрясе:<br>\nТравнева &nbsp;стихне &nbsp;канонада!<br>\nЛітак &nbsp;полярний &nbsp;принесе<br>\nПосилку &nbsp;– &nbsp;скриньку &nbsp;самосаду.<br>\n<br>\nМахра, &nbsp;братва! &nbsp;Яка &nbsp;махра!<br>\nЗакурим, &nbsp;сходьтеся &nbsp;до &nbsp;купи.<br>\nТо &nbsp;ж &nbsp;мати &nbsp;натовкла &nbsp;стара<br>\nВ &nbsp;гучній, &nbsp;як &nbsp;дзвін, &nbsp;снарядній &nbsp;ступі.<br>\n<br>\nІ &nbsp;знову &nbsp;степ &nbsp;йому &nbsp;яснів…<br>\nШукай, &nbsp;шукай, &nbsp;далекий &nbsp;татку,<br>\nВ &nbsp;посилці &nbsp;фото &nbsp;двох &nbsp;синів &nbsp;–<br>\nМаленьку &nbsp;довоєнну &nbsp;картку.<br>\n<br>\nСвою &nbsp;надію &nbsp;збережи<br>\nВ &nbsp;холодних &nbsp;норах-непокорах.<br>\nА &nbsp;як &nbsp;болить, &nbsp;то &nbsp;потужи…<br>\nНе &nbsp;чути &nbsp;ж… &nbsp;Гуркотять &nbsp;мотори…<br>\n<br>\n…Дорогу &nbsp;оленю &nbsp;до &nbsp;гір<br>\nЗагородили &nbsp;снігопади,<br>\nІ &nbsp;він &nbsp;побрів &nbsp;до &nbsp;людських &nbsp;нір<br>\nТепла &nbsp;шукати &nbsp;і &nbsp;поради.<br>\n<br>\nВ &nbsp;житті &nbsp;не &nbsp;відав &nbsp;батога…<br>\nІ &nbsp;добру &nbsp;душу &nbsp;трубно &nbsp;кликав,<br>\nВ &nbsp;довірі &nbsp;морду &nbsp;простягав<br>\nДо &nbsp;степового &nbsp;чоловіка.<br>\n<br>\nІ &nbsp;брав &nbsp;з &nbsp;руки &nbsp;його &nbsp;крихти<br>\nМ’якими &nbsp;сизими &nbsp;губами,<br>\nІ &nbsp;оживав, &nbsp;щоб &nbsp;далі &nbsp;йти<br>\nВ &nbsp;полярне &nbsp;сяйво, &nbsp;в &nbsp;дивні &nbsp;брами.<br>\n<br>\nЛюдській &nbsp;довірі &nbsp;на &nbsp;плече<br>\nХилив &nbsp;він &nbsp;плетиво &nbsp;рогате<br>\nІ, &nbsp;втамувавши &nbsp;серця &nbsp;щем,<br>\nІшов &nbsp;до &nbsp;дня &nbsp;через &nbsp;загати.<br>\n<br>\nЯк &nbsp;по &nbsp;ножах, &nbsp;по &nbsp;мерзлоті<br>\nВін &nbsp;ніс &nbsp;свою &nbsp;гіркоту-лихо.<br>\nЙого &nbsp;за &nbsp;тридев’ять &nbsp;світів<br>\nТривожна &nbsp;ждала &nbsp;олениха…<br>\n<br>\nЙому &nbsp;уже &nbsp;колосся &nbsp;шепотіло,<br>\nЙого &nbsp;крильми &nbsp;вже &nbsp;кликали &nbsp;жниварки,<br>\nЧервоне &nbsp;сонце &nbsp;сходило &nbsp;над &nbsp;степом<br>\nІ &nbsp;розливалося &nbsp;в &nbsp;дзвінких &nbsp;джерелах,<br>\nЩо, &nbsp;як &nbsp;лошата, &nbsp;вибігали &nbsp;з &nbsp;яру.<br>\n<br>\nА &nbsp;«Дуглас» &nbsp;той &nbsp;ніяк &nbsp;злетіть &nbsp;не &nbsp;може,<br>\nКолеса, &nbsp;бач, &nbsp;йому &nbsp;позамерзали.<br>\nТа &nbsp;відірвавсь &nbsp;від &nbsp;хуги &nbsp;і &nbsp;від &nbsp;мене,<br>\nВ &nbsp;останній &nbsp;рейс &nbsp;пішов &nbsp;до &nbsp;Красноярська,<br>\nБо &nbsp;ті &nbsp;колеса &nbsp;люди &nbsp;розігріли<br>\nДиханням &nbsp;і &nbsp;гарячими &nbsp;словами…<br>\n<br>\nЩо &nbsp;не &nbsp;кажіть, &nbsp;а &nbsp;він &nbsp;до &nbsp;болю &nbsp;мій,<br>\nЦей &nbsp;чоловік, &nbsp;і &nbsp;хлібороб, &nbsp;і &nbsp;воїн,<br>\nЦей &nbsp;степовик, &nbsp;що &nbsp;звів &nbsp;мене &nbsp;із &nbsp;криги.<br>\n<br>\nНехай &nbsp;летить. &nbsp;Я &nbsp;мужності &nbsp;йому<br>\nЗ &nbsp;своїх &nbsp;глибин &nbsp;відроджених &nbsp;позичу<br>\nТа &nbsp;подарую &nbsp;ще &nbsp;на &nbsp;вічний &nbsp;спомин<br>\nБентежні &nbsp;сни &nbsp;і &nbsp;видива &nbsp;про &nbsp;себе.<br>\n<br>\nЗ &nbsp;вагона &nbsp;він &nbsp;ступне &nbsp;на &nbsp;інший &nbsp;бік,<br>\nЩо &nbsp;не &nbsp;стрічали &nbsp;й &nbsp;«шуму» &nbsp;не &nbsp;робили.<br>\nЧи, &nbsp;може, &nbsp;сором &nbsp;пік &nbsp;його &nbsp;за &nbsp;те,<br>\nЩо &nbsp;думали &nbsp;про &nbsp;нього &nbsp;односельці…<br>\n<br>\nТа &nbsp;вийде &nbsp;мати &nbsp;з &nbsp;хлібом &nbsp;до &nbsp;воріт,<br>\nЗ &nbsp;тим &nbsp;хлібом, &nbsp;що &nbsp;зоставив &nbsp;сорок &nbsp;шостий,<br>\nІ &nbsp;вклонився &nbsp;до &nbsp;самої &nbsp;землі<br>\nСвоїй &nbsp;такій &nbsp;горьованій &nbsp;дитині,<br>\nСвоїй &nbsp;гіркій &nbsp;надії &nbsp;і &nbsp;чеканню.<br>\n<br>\nЗ &nbsp;кутка &nbsp;сусіди &nbsp;зійдуться &nbsp;до &nbsp;хати<br>\n(А &nbsp;дехто &nbsp;не &nbsp;прийде, &nbsp;бо &nbsp;слово &nbsp;«зрадник»<br>\nЛежатиме, &nbsp;як &nbsp;пес, &nbsp;біля &nbsp;порога),<br>\nІ &nbsp;самогон &nbsp;розв’яже &nbsp;язики,<br>\nІ &nbsp;розм’якшить &nbsp;серця, &nbsp;й &nbsp;зволожить &nbsp;очі,<br>\nА &nbsp;чоловік &nbsp;із &nbsp;чорної &nbsp;валізки<br>\n(На &nbsp;клямочках &nbsp;у &nbsp;неї &nbsp;– &nbsp;«USA»,<br>\nЗ &nbsp;Америки &nbsp;возили &nbsp;раціони…<br>\nІз &nbsp;нею &nbsp;старший &nbsp;син, &nbsp;як &nbsp;підросте,<br>\nЩе &nbsp;їхатиме &nbsp;в &nbsp;інститут &nbsp;вступати…)<br>\nСинам &nbsp;дістане &nbsp;радощі-гостинці:<br>\nВиделки &nbsp;дві &nbsp;– &nbsp;блискучі &nbsp;нержавійки,<br>\nЩо &nbsp;випиляв &nbsp;з &nbsp;північного &nbsp;металу…<br>\n<br>\nА &nbsp;потім &nbsp;«зрадник» &nbsp;піде &nbsp;в &nbsp;сивий &nbsp;степ,<br>\nВпаде &nbsp;на &nbsp;схил &nbsp;Високої &nbsp;могили<br>\nІ &nbsp;буде &nbsp;плакать &nbsp;за &nbsp;усі &nbsp;роки<br>\nТа &nbsp;схлипувати, &nbsp;як &nbsp;мала &nbsp;дитина.<br>\n<br>\nНу &nbsp;що &nbsp;ти, &nbsp;що &nbsp;ти, &nbsp;друже, &nbsp;не &nbsp;тужи,<br>\nЯ &nbsp;ж &nbsp;мужності &nbsp;з &nbsp;глибин &nbsp;тобі &nbsp;позичив<br>\nТа &nbsp;ще &nbsp;ж &nbsp;порадував &nbsp;на &nbsp;вічний &nbsp;спомин<br>\nБентежні &nbsp;сни &nbsp;і &nbsp;видива &nbsp;про &nbsp;себе…<br>\n<br>\nА &nbsp;вже &nbsp;на &nbsp;ранок &nbsp;знову &nbsp;поведе<br>\nЮнацька &nbsp;давня &nbsp;тяга &nbsp;до &nbsp;моторів.<br>\nІ &nbsp;МТС &nbsp;знайома… &nbsp;і &nbsp;комбайн…<br>\nІ &nbsp;жайворон &nbsp;у &nbsp;небі… &nbsp;вітер &nbsp;з &nbsp;поля…<br>\n<br>\nЩовечора &nbsp;казан &nbsp;окропу &nbsp;з &nbsp;печі<br>\nДружина &nbsp;знову &nbsp;буде &nbsp;подавати,<br>\nЩоб &nbsp;змити &nbsp;пил, &nbsp;мазут &nbsp;йому &nbsp;і &nbsp;втому…<br>\nА &nbsp;вже &nbsp;як &nbsp;прийде &nbsp;справедливий &nbsp;день,<br>\nПришлють &nbsp;з &nbsp;Москви &nbsp;маленький &nbsp;папірець,<br>\nВ &nbsp;якому &nbsp;Правда &nbsp;виведе &nbsp;слова,<br>\nЩо &nbsp;рядовий &nbsp;із &nbsp;фінської &nbsp;війни<br>\nНе &nbsp;завинив &nbsp;нікому &nbsp;і &nbsp;не &nbsp;зрадив,<br>\nА &nbsp;значить, &nbsp;і &nbsp;судимості &nbsp;йому<br>\nПо &nbsp;всьому, &nbsp;люди &nbsp;добрі, &nbsp;не &nbsp;належить…<br>\n<br>\nДодому &nbsp;прийде &nbsp;з &nbsp;поля &nbsp;чоловік,<br>\nА &nbsp;«зрадник»-пес &nbsp;зійшов &nbsp;із &nbsp;двору &nbsp;в &nbsp;безвість…<br>\nЗакрутить &nbsp;степова &nbsp;пшенична &nbsp;хуга,<br>\nЗакрутить &nbsp;труд &nbsp;важкий &nbsp;і &nbsp;повнозерний.<br>\nІ &nbsp;хліб &nbsp;сипне &nbsp;з &nbsp;засіки &nbsp;і &nbsp;до &nbsp;столу.<br>\nПроколе &nbsp;орден &nbsp;чоловік &nbsp;незвично<br>\nУперше &nbsp;до &nbsp;святкового &nbsp;костюма…<br>\n<br>\nА &nbsp;я, &nbsp;Норильськ, &nbsp;як &nbsp;пам’ятник &nbsp;йому,<br>\nРясту &nbsp;і &nbsp;молодію &nbsp;в &nbsp;розбудові.<br>\nПрийшли &nbsp;до &nbsp;мене &nbsp;нині &nbsp;добровольці<br>\nЗ &nbsp;теплицями, &nbsp;балетом &nbsp;і &nbsp;піснями…<br>\n<br>\nА &nbsp;дим, &nbsp;як &nbsp;і &nbsp;тоді, &nbsp;над &nbsp;комбінатом<br>\nСкляніє &nbsp;враз &nbsp;від &nbsp;лютого &nbsp;морозу.<br>\n<br>\nЯ &nbsp;думаю &nbsp;свою &nbsp;холодну &nbsp;думу:<br>\nІз &nbsp;вічності, &nbsp;із &nbsp;мерзлоти &nbsp;німої<br>\nПідводяться &nbsp;і &nbsp;йдуть &nbsp;у &nbsp;люди &nbsp;люди…<br>\nА &nbsp;хто &nbsp;то &nbsp;вам &nbsp;із &nbsp;рання &nbsp;до &nbsp;смеркання<br>\nЗа &nbsp;жайвором &nbsp;пливе &nbsp;в &nbsp;степу &nbsp;гарячім?<br>\nЯ &nbsp;снюсь &nbsp;йому, &nbsp;мене &nbsp;він &nbsp;проклинає,<br>\nАле &nbsp;нікуди &nbsp;вже &nbsp;не &nbsp;прожене, &nbsp;-<br>\nЯ &nbsp;в &nbsp;нього &nbsp;увійшов &nbsp;навіки.<br>\n\n\n\n<br><br>\n"
}