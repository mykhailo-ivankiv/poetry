{
  "author": "THrWQ4N4",
  "id": "_aOOvbsF",
  "title": "8. КОНЕЦЬ",
  "link": "/metrs_poem.php?poem=7853",
  "html": "\n<h4></h4>\n\n<a href=\"/metrs.php?id=318&amp;type=tvorch\" class=\"redhr1\">Творчість</a> |\n<a href=\"/metrs.php?id=318&amp;type=biogr\" class=\"redhr1\">Біографія</a> |\n<a href=\"/metrs.php?id=318&amp;type=critiques\" class=\"redhr1\">Критика</a>\n\n<h4>8. КОНЕЦЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМісяцю-князю,<br>\nСрібний &nbsp;королю,<br>\nМила &nbsp;розмова,<br>\nДруже, &nbsp;з &nbsp;тобою!<br>\nЯк &nbsp;сам &nbsp;з &nbsp;собою,<br>\nЯк &nbsp;брат &nbsp;з &nbsp;сестрою,<br>\nТак &nbsp;я &nbsp;з &nbsp;тобою!..<br>\n......................<br>\nМісяцю-князю,<br>\nДністерський &nbsp;царю,<br>\nЧом &nbsp;ти &nbsp;сховався<br>\nЗа &nbsp;чорну &nbsp;хмару,<br>\nКоли &nbsp;ми &nbsp;тяжко,<br>\nКоли &nbsp;ми &nbsp;важко,<br>\nКоли &nbsp;сердечко<br>\nБ'ється, &nbsp;як &nbsp;пташка?..<br>\nОх, &nbsp;важко, &nbsp;важко!..<br>\n<br>\nТри &nbsp;стрільчики &nbsp;молоденькі<br>\n &nbsp; &nbsp; &nbsp;з &nbsp;стрілецтва &nbsp;да &nbsp;йшли,<br>\nУбитого &nbsp;жовнярика<br>\n &nbsp; &nbsp; &nbsp;край &nbsp;моря &nbsp;найшли.<br>\nТа &nbsp;йстали &nbsp;вни, &nbsp;молоденькі,<br>\n &nbsp; &nbsp; &nbsp;над &nbsp;ним &nbsp;банувать,<br>\nТа &nbsp;й &nbsp;стали &nbsp;вни &nbsp;над &nbsp;жовняром<br>\n &nbsp; &nbsp; &nbsp;три &nbsp;думці &nbsp;думать.<br>\nОден &nbsp;каже: &nbsp;\"Пане-браття, &nbsp;-<br>\n &nbsp; &nbsp; &nbsp;урода, &nbsp;як &nbsp;жир, &nbsp;-<br>\nМабіть, &nbsp;же &nbsp;він &nbsp;в &nbsp;Угорщині<br>\n &nbsp; &nbsp; &nbsp;токай-вино &nbsp;пив\".<br>\nТретій &nbsp;каже: &nbsp;\"Пани-браття, &nbsp;-<br>\n &nbsp; &nbsp; &nbsp;мальований &nbsp;стан, &nbsp;-<br>\nМабіть, &nbsp;же &nbsp;він &nbsp;в &nbsp;Буковині<br>\n &nbsp; &nbsp; &nbsp;пшениченьку &nbsp;жав\".<br>\nА &nbsp;я &nbsp;кажу, &nbsp;пани-браття,<br>\n &nbsp; &nbsp; &nbsp;що &nbsp;місяць &nbsp;зійшов,<br>\nА &nbsp;в &nbsp;цісаря &nbsp;віденського &nbsp;<br>\n &nbsp; &nbsp; &nbsp;на &nbsp;стільчику &nbsp;кров.<br>\n<br>\nПішов &nbsp;фрайтер &nbsp;молоденький<br>\nСтойку &nbsp;люзувати,<br>\nЗа &nbsp;ним &nbsp;іде &nbsp;облюзунок.<br>\n- &nbsp;Чогось &nbsp;мені, &nbsp;браття,<br>\nТак &nbsp;тяжко &nbsp;на &nbsp;серденьку!..<br>\nЩось, &nbsp;мабіть, &nbsp;не &nbsp;гарне<br>\nСкладається... &nbsp;Ох, &nbsp;лишенько!<br>\nІване! &nbsp;ліхтарні!<br>\nМой, &nbsp;Іване.. &nbsp;Чи &nbsp;так, &nbsp;серце?..<br>\nНе &nbsp;ждав &nbsp;єси &nbsp;люзу?<br>\nА &nbsp;я &nbsp;думав, &nbsp;що &nbsp;вернемо<br>\nОба &nbsp;домів, &nbsp;друже,<br>\nЯк &nbsp;і &nbsp;прийшли!.. &nbsp;Не &nbsp;ждав &nbsp;єси?..<br>\nІване, &nbsp;Іване,<br>\nА &nbsp;як &nbsp;вийде &nbsp;Катерина<br>\nТа &nbsp;мене &nbsp;спитає,<br>\nДе &nbsp;я &nbsp;тебе &nbsp;подів, &nbsp;серце, &nbsp;-<br>\nЩо &nbsp;буду &nbsp;казати?..<br>\nІваночку, &nbsp;соколе &nbsp;мій,<br>\nЧом &nbsp;не &nbsp;глянеш, &nbsp;брате,<br>\nТим &nbsp;поглядом &nbsp;тихим, &nbsp;щирим<br>\nНа &nbsp;вірного &nbsp;друга? &nbsp;-<br>\nВиймив &nbsp;хустку, &nbsp;накрив &nbsp;личко:<br>\n- &nbsp;Послідня &nbsp;послуга,<br>\nТоваришу.. &nbsp;Прощай &nbsp; &nbsp;мене! &nbsp;-<br>\nНа &nbsp;смерть &nbsp;зажурився.<br>\n<br>\nА &nbsp;тим &nbsp;часом &nbsp;дали &nbsp;знати,<br>\nЩо &nbsp;шельвах &nbsp;убився<br>\nНа &nbsp;цісарській &nbsp;таки &nbsp;брамі.<br>\nОто &nbsp;препоганий!<br>\nДа &nbsp;не &nbsp;за &nbsp;те, &nbsp;що &nbsp;убився,<br>\nА &nbsp;за &nbsp;те, &nbsp;що &nbsp;браму,<br>\nЩе &nbsp;й &nbsp;цісарську, &nbsp;закривавив!<br>\nМужицька &nbsp;натура!..<br>\nНе &nbsp;уставай, &nbsp;Іванчику,<br>\nБо &nbsp;покрають &nbsp;шкуру<br>\nНа &nbsp;ремені, &nbsp;серце &nbsp;моє!<br>\nЧуєш? &nbsp;На &nbsp;ремені!<br>\n\"Не &nbsp;журіться, &nbsp;пани-браття.<br>\nНі &nbsp;завтра, &nbsp;ні &nbsp;нині<br>\nВже &nbsp;не &nbsp;встану &nbsp;з &nbsp;домовини!..<br>\nСвятий &nbsp;супокою,<br>\nЗвінчаюся, &nbsp;серце &nbsp;моє,<br>\nНавіки &nbsp;з &nbsp;тобою...<br>\nБез &nbsp;корогвей &nbsp;і &nbsp;без &nbsp;попа<br>\nЗвінчаюся, &nbsp;друже!<br>\nУ &nbsp;новенькій &nbsp;домовині<br>\nЦареві &nbsp;дослужу!\"<br>\nПозбігались &nbsp;офіцери<br>\nТа &nbsp;спльовують, &nbsp;лають;<br>\nПозбігались &nbsp;товариші,<br>\nСльози &nbsp;утирають.<br>\nВитесали &nbsp;домовину<br>\nЗ &nbsp;сирої &nbsp;кедрини,<br>\nПоховали &nbsp;товариша<br>\nЗа &nbsp;цвинтар &nbsp;під &nbsp;тином, &nbsp;-<br>\nБез &nbsp;корогвей, &nbsp;без &nbsp;подзвону,<br>\nБез &nbsp;доброї &nbsp;слави.<br>\nДобув &nbsp;єси, &nbsp;брате, &nbsp;долі!..<br>\nА &nbsp;ксьондзи &nbsp;лукаві<br>\nЩе &nbsp;й &nbsp;у &nbsp;пекло &nbsp;записали &nbsp;-<br>\nПекельнії &nbsp;діти!..<br>\nОт &nbsp;що, &nbsp;браття! &nbsp;Лиш &nbsp;їм &nbsp;самим<br>\nУ &nbsp;раю &nbsp;сидіти<br>\nЗ &nbsp;кухарками! &nbsp;Та &nbsp;цур &nbsp;же &nbsp;вам<br>\nЗ &nbsp;тим &nbsp;турецьким &nbsp;раєм!<br>\nДержіть &nbsp;собі! &nbsp;Цего &nbsp;раю<br>\nМи &nbsp;не &nbsp;дожидаєм.<br>\nПравди, &nbsp;волі &nbsp;дожидаєм<br>\nВ &nbsp;тебе, &nbsp;батьку &nbsp;світла!<br>\nТвоє &nbsp;царство, &nbsp;твоя &nbsp;слава<br>\nВовіки &nbsp;і &nbsp;віки!<br>\n<br>\nУ &nbsp;шпиталі &nbsp;молод &nbsp;фрайтер<br>\n &nbsp; &nbsp; &nbsp;на &nbsp;смерть &nbsp;да &nbsp;лежав,<br>\nМолодого &nbsp;товариша,<br>\n &nbsp; &nbsp; &nbsp;як &nbsp;бога, &nbsp;прохав:<br>\n- &nbsp;Пода, &nbsp;вірний &nbsp;товаришу,<br>\n &nbsp; &nbsp; &nbsp;флояру &nbsp;мені.<br>\nНай &nbsp;заведу, &nbsp;защебечу<br>\n &nbsp; &nbsp; &nbsp;хоть &nbsp;пісню, &nbsp;хоть &nbsp;дві!<br>\nОдна &nbsp;пісня &nbsp;голосная,<br>\n &nbsp; &nbsp; &nbsp;а &nbsp;друга &nbsp;німа:<br>\n\"Розмовляли &nbsp;дві &nbsp;берези<br>\n &nbsp; &nbsp; &nbsp;в &nbsp;неділю &nbsp;до &nbsp;дня...\"<br>\nГой, &nbsp;став &nbsp;фірер &nbsp;молоденький<br>\n &nbsp; &nbsp; &nbsp;до &nbsp;цугу &nbsp;казать:<br>\n- &nbsp;Треба, &nbsp;браття, &nbsp;товаришу<br>\n &nbsp; &nbsp; &nbsp;кедрину &nbsp;тесать. &nbsp;-<br>\n...А &nbsp;кедрина &nbsp;- &nbsp;не &nbsp;калина,<br>\n &nbsp; &nbsp; &nbsp;я &nbsp;сам &nbsp;їй &nbsp;тесав;<br>\nЩо &nbsp;зарубав &nbsp;яснов &nbsp;бардов &nbsp;-<br>\n &nbsp; &nbsp; &nbsp;як &nbsp;в &nbsp;серденько &nbsp;втяв!<br>\nА &nbsp;вни &nbsp;кажуть &nbsp;мені &nbsp;єго<br>\n &nbsp; &nbsp; &nbsp;ще &nbsp;й &nbsp;в &nbsp;трунву &nbsp;зложить?<br>\nХіба &nbsp;мене &nbsp;молодого<br>\n &nbsp; &nbsp;у &nbsp;ню &nbsp;положіть!\n\n\n<br><br>\n"
}