{
  "author": "nLygzhXG",
  "id": "ILsKPmpO5",
  "title": "З КНЯЖОЇ ДУМИ",
  "link": "metrs_poem.php?poem=6488",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>З КНЯЖОЇ ДУМИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;І<br>\nПопливли, &nbsp;пливуть &nbsp;кораблики!<br>\nНа &nbsp;облаку &nbsp;славні &nbsp;русичі<br>\nПо &nbsp;стійках &nbsp;стоять, &nbsp;вартуючи<br>\nСоболині &nbsp;хутра &nbsp;теплії,<br>\nДикий &nbsp;мед &nbsp;у &nbsp;мідних &nbsp;баліях,<br>\nМед &nbsp;пахучий, &nbsp;жовто-соняшний,<br>\nКруглі &nbsp;денця &nbsp;воску &nbsp;ярого.<br>\n<br>\nПопливли, &nbsp;пливуть &nbsp;кораблики!<br>\nТож &nbsp;на &nbsp;них &nbsp;відважні &nbsp;русичі<br>\nПо &nbsp;стійках &nbsp;стоять &nbsp;чатуючи,<br>\nНадовкола &nbsp;приглядаються.<br>\nА &nbsp;степи, &nbsp;що &nbsp;встали &nbsp;травами,<br>\nБадилищами &nbsp;у &nbsp;зріст &nbsp;людський,<br>\nПо &nbsp;долинах &nbsp;мають &nbsp;птицями,<br>\nПо &nbsp;ярах &nbsp;ревуть &nbsp;звіротою<br>\nЩе &nbsp;й &nbsp;прибульцем &nbsp;прославляються,<br>\nПеченігом, &nbsp;злим &nbsp;розбійником.<br>\n<br>\nНе &nbsp;з &nbsp;байраків, &nbsp;нетрів-ліговищ<br>\nСіроманці &nbsp;виють &nbsp;реготом,<br>\nТо &nbsp;не &nbsp;кібці &nbsp;кровожерливі<br>\nКружеляють &nbsp;над &nbsp;здобичею, &nbsp;-<br>\nНалітають, &nbsp;насміхаються<br>\nПеченіги, &nbsp;злі &nbsp;розбійники:<br>\n\"Будем &nbsp;їсти &nbsp;мед &nbsp;із &nbsp;балії,<br>\nДніпровою &nbsp;запиваючи,<br>\nПоробивши &nbsp;з &nbsp;руських &nbsp;черепів<br>\nДля &nbsp;бенкетів &nbsp;добрі &nbsp;келехи\".<br>\n<br>\nЯк &nbsp;зачули &nbsp;славні &nbsp;русичі<br>\nПеченізьке &nbsp;слово-хвастощі,<br>\nВражі &nbsp;звалощі &nbsp;нестерпливі, &nbsp;-<br>\nОд &nbsp;сердець &nbsp;по &nbsp;мирним &nbsp;жилочкам<br>\nПолилася &nbsp;звага &nbsp;живчиком.<br>\n<br>\nЯк &nbsp;метнули &nbsp;стріли &nbsp;розсипом &nbsp;-<br>\nНебо &nbsp;вкрилось &nbsp;павутиною!<br>\n<br>\nТа &nbsp;не &nbsp;знають &nbsp;страху &nbsp;злодії,<br>\nКинуть &nbsp;коні, &nbsp;масті &nbsp;бурої,<br>\nПідпливають &nbsp;по &nbsp;Славутичу<br>\nДо &nbsp;наповнених &nbsp;корабликів.<br>\nНалягли &nbsp;нагально &nbsp;русичі:<br>\n- &nbsp;Ліпше &nbsp;- &nbsp;стятим, &nbsp;ніж &nbsp;полоненим! &nbsp;-<br>\nНаче &nbsp;полозів, &nbsp;рубають &nbsp;їх,<br>\nКруглі &nbsp;черепи &nbsp;проломлюють<br>\nПеченігам, &nbsp;злим &nbsp;розбійникам.<br>\n<br>\nПопливли, &nbsp;пливуть &nbsp;кораблики!<br>\nНижче, &nbsp;нижче &nbsp;по &nbsp;Славутичу<br>\nДо &nbsp;столиці &nbsp;Візантійської.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІ<br>\nТо &nbsp;не &nbsp;сонце &nbsp;з &nbsp;неба &nbsp;синього<br>\nРозливає &nbsp;тепле &nbsp;золото, &nbsp;-<br>\nНа &nbsp;валу &nbsp;радіє &nbsp;сяючи<br>\nВолодимир, &nbsp;красне &nbsp;сонечко.<br>\nВін &nbsp;підносить &nbsp;руку &nbsp;правую,<br>\nДо &nbsp;корабликів &nbsp;помахує.<br>\nКрасним &nbsp;усміхом, &nbsp;як &nbsp;місяцем,<br>\nЗустрічає &nbsp;мужніх &nbsp;русичів,<br>\nВорогами &nbsp;неподоланих,<br>\nЩо &nbsp;з &nbsp;дороги &nbsp;повернулися<br>\nВід &nbsp;столиці &nbsp;Візантійської.<br>\nА &nbsp;хоробрі, &nbsp;славні &nbsp;русичі<br>\nПодають &nbsp;дари &nbsp;заморськії,<br>\nДля &nbsp;синів &nbsp;- &nbsp;шаблі &nbsp;дамаськії,<br>\nДля &nbsp;жінок &nbsp;- &nbsp;вбрання &nbsp;шовковії,<br>\nБочки &nbsp;з &nbsp;винами &nbsp;викочують &nbsp;-<br>\nПо &nbsp;мандрівці &nbsp;учту &nbsp;справити &nbsp;-<br>\nЩе &nbsp;й &nbsp;підносять &nbsp;книги &nbsp;грецькії,<br>\nВ &nbsp;мідь &nbsp;закуті, &nbsp;гречно &nbsp;князеві.<br>\n<br>\nТо &nbsp;не &nbsp;сонце &nbsp;з &nbsp;неба &nbsp;синього<br>\nРозсипає &nbsp;щире &nbsp;золото, &nbsp;-<br>\nНа &nbsp;валу &nbsp;радіє &nbsp;сяючи<br>\nВолодимир, &nbsp;красне &nbsp;сонечко.<br>\nВін &nbsp;похвалює &nbsp;дружинників,<br>\nВолхвам &nbsp;книги &nbsp;поручає &nbsp;він,<br>\nПромовляє &nbsp;річ &nbsp;повчальную:<br>\n\"Волхви, &nbsp;смердами &nbsp;шановані,<br>\nПрочитайте &nbsp;книги &nbsp;грецькії<br>\nТа &nbsp;повчайте &nbsp;наших &nbsp;русичів<br>\nСонця-віри &nbsp;християнської,<br>\nЩоб &nbsp;наукою &nbsp;прославили<br>\nВсемогутню &nbsp;Україну-Русь<br>\nНа &nbsp;віки &nbsp;віків!\"<br><br><em>1941</em>\n\n\n<br><br>\n"
}