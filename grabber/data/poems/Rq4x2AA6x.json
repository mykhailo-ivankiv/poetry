{
  "author": "rEGvgVvi",
  "id": "Rq4x2AA6x",
  "title": "ПЕРУНІЯ",
  "link": "metrs_poem.php?poem=9845",
  "html": "\n<h4></h4>\n\n<a href=\"/metrs.php?id=58&amp;type=tvorch\" class=\"redhr1\">Творчість</a> |\n<a href=\"/metrs.php?id=58&amp;type=biogr\" class=\"redhr1\">Біографія</a> |\n<a href=\"/metrs.php?id=58&amp;type=critiques\" class=\"redhr1\">Критика</a>\n\n<h4>ПЕРУНІЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1<br>\nЯчали &nbsp;лебеді. &nbsp;Ячали.<br>\nЧого &nbsp;тужили &nbsp;чи &nbsp;за &nbsp;ким?<br>\nА &nbsp;на &nbsp;Дніпрі &nbsp;старі &nbsp;причали<br>\nокутались &nbsp;у &nbsp;пил &nbsp;і &nbsp;дим.<br>\nЧовни &nbsp;шугали. &nbsp;Люди &nbsp;бігли,<br>\nкотився &nbsp;місяць &nbsp;в &nbsp;пащу &nbsp;дна...<br>\nЯчали &nbsp;лебеді &nbsp;й &nbsp;летіли<br>\nпід &nbsp;руку &nbsp;бога &nbsp;Перуна...<br>\n<br>\n2<br>\nОй &nbsp;глядіть, &nbsp;наврочите<br>\nще &nbsp;біди.<br>\nА &nbsp;чого &nbsp;ж &nbsp;ви &nbsp;хочете,<br>\nлебеді?<br>\n- &nbsp;Хлібчика, &nbsp;голубе,<br>\nхлібчика, &nbsp;-<br>\nна &nbsp;листку &nbsp;капустянім<br>\nвипічка.<br>\nВоленьки, &nbsp;сизий,<br>\nволечки &nbsp;-<br>\nКажуть, &nbsp;що &nbsp;проходила<br>\nондечки...<br>\nОй &nbsp;глядіть, &nbsp;наврочите<br>\nще &nbsp;біди.<br>\nЧи &nbsp;пропасти &nbsp;хочете,<br>\nлебеді?<br>\nЧас &nbsp;такий &nbsp;невірний &nbsp;-<br>\nкайтесь!<br>\nПлакати &nbsp;невільно &nbsp;- &nbsp;знайте!<br>\n<br>\n3 &nbsp;ПЛАЧ &nbsp;РАБА<br>\nНу &nbsp;для &nbsp;чого &nbsp;руки &nbsp;мені,<br>\nяк &nbsp;не &nbsp;маю &nbsp;чого &nbsp;робити?<br>\nНу &nbsp;для &nbsp;чого &nbsp;ноги &nbsp;мені,<br>\nяк &nbsp;не &nbsp;маю &nbsp;землі &nbsp;ходити?<br>\nНу &nbsp;для &nbsp;чого &nbsp;мені &nbsp;голова,<br>\nколи &nbsp;думи &nbsp;у &nbsp;ній &nbsp;немає?<br>\nНу &nbsp;для &nbsp;чого &nbsp;мені &nbsp;права &nbsp;-<br>\nраб &nbsp;на &nbsp;право &nbsp;права &nbsp;не &nbsp;має!<br>\n<br>\nБула &nbsp;віра &nbsp;- &nbsp;веселий &nbsp;грім.<br>\nБув &nbsp;Перун &nbsp;- &nbsp;моя &nbsp;віра &nbsp;в &nbsp;нім.<br>\n<br>\nНакричали &nbsp;ворони &nbsp;страшні,<br>\nнаячали &nbsp;лебеді &nbsp;мені,<br>\nщо &nbsp;немає &nbsp;більше &nbsp;Перуна,<br>\nщо &nbsp;у &nbsp;цьому &nbsp;не &nbsp;моя &nbsp;вина,<br>\nбо &nbsp;відроду &nbsp;вільних &nbsp;рук &nbsp;не &nbsp;мав,<br>\nбо &nbsp;в &nbsp;руках &nbsp;я &nbsp;списа &nbsp;не &nbsp;тримав;<br>\nне &nbsp;шукали &nbsp;ноги &nbsp;стремена;<br>\nне &nbsp;пролив &nbsp;кроивавого &nbsp;вина<br>\nна &nbsp;столи &nbsp;шовкової &nbsp;трави.<br>\n<br>\nБудьте &nbsp;тричі &nbsp;перекляті &nbsp;ви!<br>\n<br>\n4<br>\nОй &nbsp;глядіть, &nbsp;наврочите<br>\nще &nbsp;біди!<br>\nЧи &nbsp;пропасти &nbsp;хочете,<br>\nлебеді!<br>\nЧас &nbsp;такий &nbsp;невірний &nbsp;-<br>\nзнайте!<br>\nПлакати &nbsp;невільно &nbsp;-<br>\nкайтесь!<br>\n<br>\n5<br>\nВставай, &nbsp;воскова &nbsp;Чайчихо,<br>\nпощо &nbsp;тобі, &nbsp;мари?<br>\nТіло &nbsp;болить &nbsp;і &nbsp;руки &nbsp;-<br>\nтаж &nbsp;ми &nbsp;хлібодарів &nbsp;рід!<br>\nСьогодні &nbsp;в &nbsp;селі &nbsp;субота.<br>\nВ &nbsp;хатах &nbsp;пахне &nbsp;опара,<br>\nсходяться &nbsp;внуки &nbsp;й &nbsp;правнуки &nbsp;-<br>\nв'язальниці &nbsp;й &nbsp;косарі...<br>\nЧерез &nbsp;село &nbsp;простяглася<br>\nдо &nbsp;тебе &nbsp;черга, &nbsp;Чайчихо!<br>\n...Виносять &nbsp;дубове &nbsp;віко<br>\nу &nbsp;чорних, &nbsp;мов &nbsp;кров, &nbsp;хрестах...<br>\nТобі &nbsp;на &nbsp;стогони &nbsp;видно.<br>\nЧого &nbsp;ж &nbsp;тоді, &nbsp;бабо, &nbsp;тихо?<br>\nЧом &nbsp;слово &nbsp;твоє &nbsp;скували<br>\nна &nbsp;вічні &nbsp;віки &nbsp;вуста?<br>\nА &nbsp;те, &nbsp;що &nbsp;колись &nbsp;раділо,<br>\nлишили &nbsp;на &nbsp;лаві &nbsp;білій;<br>\nа &nbsp;те, &nbsp;що &nbsp;сміялось, &nbsp;гнівилось &nbsp;-<br>\nопало &nbsp;дощами &nbsp;слив...<br>\nВставай, &nbsp;воскова &nbsp;Чайчихо,<br>\nщоб &nbsp;люди &nbsp;плакати &nbsp;сміли,<br>\nщоб &nbsp;слово &nbsp;твоє, &nbsp;Чайчихо,<br>\nна &nbsp;цвинтар &nbsp;не &nbsp;понесли!<br>\n<br>\n6<br>\nОй &nbsp;глядіть, &nbsp;наврочите<br>\nще &nbsp;біди!<br>\nЧи &nbsp;пропасти &nbsp;хочете,<br>\nлебеді!<br>\nЧас &nbsp;такий &nbsp;невірний &nbsp;-<br>\nзнайте!<br>\nПлакати &nbsp;невільно &nbsp;-<br>\nкайтесь!<br>\n<br>\nЕПІЛОГ<br>\nНових &nbsp;часів &nbsp;- &nbsp;нові &nbsp;скрижалі.<br>\nПриспіть &nbsp;дитиною &nbsp;жагу...<br>\n<br>\nУ &nbsp;сплячці &nbsp;ящірки &nbsp;лежали<br>\nв &nbsp;його &nbsp;зеленому &nbsp;моху.<br>\nНаснилось &nbsp;їм &nbsp;далеке &nbsp;літо:<br>\n- &nbsp;Мерщій &nbsp;покинь &nbsp;хвоста! &nbsp;Покинь! &nbsp;-<br>\nде &nbsp;трави &nbsp;пахнуть &nbsp;соковито,<br>\nде &nbsp;сохне &nbsp;солоно &nbsp;полин;<br>\nде &nbsp;в &nbsp;небі &nbsp;плаває &nbsp;шуліка,<br>\nсховавши &nbsp;хижі &nbsp;пазурі;<br>\nде &nbsp;тиша &nbsp;мудра &nbsp;і &nbsp;велика<br>\nлетить &nbsp;в &nbsp;одвічній &nbsp;з &nbsp;часом &nbsp;грі...<br>\nУ &nbsp;сплячці &nbsp;ящірки &nbsp;лежали.<br>\nЇм &nbsp;снились &nbsp;лементи &nbsp;погонь.<br>\n<br>\nВони &nbsp;не &nbsp;виповзуть &nbsp;ножами<br>\nна &nbsp;захист &nbsp;ідола &nbsp;свого!\n\n\n<br><br>\n"
}