{
  "author": "spT6ALRQ",
  "id": "Fw7T3tci",
  "title": "КИЇВ",
  "link": "/metrs_poem.php?poem=21618",
  "html": "\n<h4></h4>\n\n<a href=\"/metrs.php?id=1026&amp;type=tvorch\" class=\"redhr1\">Творчість</a> |\n<a href=\"/metrs.php?id=1026&amp;type=biogr\" class=\"redhr1\">Біографія</a> |\n<a href=\"/metrs.php?id=1026&amp;type=critiques\" class=\"redhr1\">Критика</a>\n\n<h4>КИЇВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>І.Д.</i><br><br>\nІ<br>\nТи &nbsp;стаєш &nbsp;і &nbsp;припадаєш &nbsp;вухом &nbsp;до &nbsp;землі,<br>\nБо &nbsp;раптом &nbsp;душа &nbsp;світає:<br>\nГугнявлять &nbsp;слов'янські &nbsp;кургани,<br>\nІ &nbsp;череп'я &nbsp;трипільських &nbsp;узорів<br>\nЄднається &nbsp;в &nbsp;дзвінкість &nbsp;посуду.<br>\n<br>\nЗнічев'я &nbsp;в &nbsp;зіницях, &nbsp;не &nbsp;звиклих &nbsp;до &nbsp;сутінку,<br>\nГалузиться &nbsp;хрест &nbsp;із &nbsp;заліза<br>\nІ &nbsp;ліпляться &nbsp;гнізда &nbsp;Фенікса<br>\nДля &nbsp;писанок &nbsp;Воскресіння,<br>\nДе &nbsp;м'якнуть &nbsp;волоссям &nbsp;м'яти,<br>\nА &nbsp;рейки &nbsp;ведуть &nbsp;у &nbsp;нетлінне.<br>\n<br>\nЗ-під &nbsp;кореня &nbsp;виростають &nbsp;грімниці:<br>\nВоскові &nbsp;пальці &nbsp;скапують<br>\nУ &nbsp;зморшки &nbsp;старезної &nbsp;річки;<br>\nПо &nbsp;синій &nbsp;щоці &nbsp;розходяться &nbsp;срібні &nbsp;персні.<br>\nВона &nbsp;заховала &nbsp;у &nbsp;стертому &nbsp;дзеркалі<br>\n(Ненасче &nbsp;на &nbsp;палімпсесті)<br>\nШахові &nbsp;самоцвітні &nbsp;фігури<br>\nІдолів, &nbsp;хрестоносців, &nbsp;гетьманів &nbsp;-<br>\nОбличчя &nbsp;і &nbsp;жести &nbsp;згорілої &nbsp;епопеї.<br>\n<br>\nІ &nbsp;знову &nbsp;скресають &nbsp;джерела &nbsp;в &nbsp;іконах,<br>\nА &nbsp;юнак &nbsp;осяйний, &nbsp;павокрилий,<br>\nТрипарі &nbsp;вітрила &nbsp;згортає,<br>\nЩоби &nbsp;опаловим &nbsp;чолом<br>\nТоркнути &nbsp;страсний &nbsp;чорнозем<br>\nПід &nbsp;\"Радуйся\", &nbsp;з &nbsp;крином &nbsp;у &nbsp;жмені.<br>\n<br>\nА &nbsp;розплавлені &nbsp;стигми &nbsp;Голготи<br>\nЗлітають &nbsp;жар-птицями &nbsp;маку<br>\nІз &nbsp;золота &nbsp;маківок &nbsp;на &nbsp;дзвіницях<br>\nНа &nbsp;ребра &nbsp;Успенського &nbsp;дива,<br>\nНа &nbsp;слід &nbsp;Десятинної &nbsp;церкви,<br>\nНа &nbsp;мощі &nbsp;Братської &nbsp;академії<br>\nІ &nbsp;на &nbsp;молоха &nbsp;з &nbsp;тіні &nbsp;Михайлівського &nbsp;собору.<br>\n<br>\nІІ<br>\nОпівночі, &nbsp;перед &nbsp;телям-почварою,<br>\nРозцяцькованого &nbsp;амулетами,<br>\nРозігрують &nbsp;біси &nbsp;заклятими &nbsp;картами<br>\nЯничарів &nbsp;з &nbsp;гливкими &nbsp;лицями.<br>\nВони &nbsp;не &nbsp;схожі &nbsp;на &nbsp;чортів, &nbsp;що &nbsp;танцюють<br>\nУ &nbsp;масках &nbsp;з &nbsp;барвистих &nbsp;блюдець<br>\nДля &nbsp;Нуестра &nbsp;Сеньйора &nbsp;де &nbsp;Копакабана,<br>\nНі &nbsp;до &nbsp;чаклунів &nbsp;африканських &nbsp;у &nbsp;плетивах &nbsp;з &nbsp;юти,<br>\nНі &nbsp;до &nbsp;магічних &nbsp;фігур, &nbsp;що &nbsp;оздоблюють &nbsp;кілі<br>\nНа &nbsp;ріці &nbsp;Сан-Франсіско, &nbsp;ні &nbsp;до &nbsp;давніх &nbsp;богів<br>\nІньнсан, &nbsp;Омолю, &nbsp;Абаляе &nbsp;і &nbsp;Оґуна,<br>\nВід &nbsp;яких &nbsp;темні &nbsp;руки &nbsp;вимолюють &nbsp;кожну &nbsp;краплю &nbsp;дощу,<br>\nУрожай &nbsp;тапіоки, &nbsp;здоров'я &nbsp;для &nbsp;мула,<br>\nА &nbsp;в &nbsp;гамаку &nbsp;з &nbsp;волокон &nbsp;бананових &nbsp;- &nbsp;заборонені &nbsp;любощі.<br>\nДо &nbsp;чортячих &nbsp;долонь &nbsp;перед &nbsp;почварою,<br>\nЛипнуть &nbsp;до &nbsp;крови &nbsp;ґедзі &nbsp;і &nbsp;карти:<br>\nЇх &nbsp;не &nbsp;змити &nbsp;воді, &nbsp;лиш &nbsp;розталим &nbsp;сльозам.<br>\nА &nbsp;по &nbsp;небу &nbsp;крокує &nbsp;земний &nbsp;велетень<br>\n(Антареса &nbsp;горіх &nbsp;між &nbsp;зубами)<br>\nІ &nbsp;за &nbsp;руку &nbsp;веде &nbsp;тополиним &nbsp;бульваром &nbsp;юнку,<br>\nЯка &nbsp;випікає &nbsp;для &nbsp;нього &nbsp;хліб &nbsp;і &nbsp;дітей &nbsp;з &nbsp;чорнозему,<br>\nЩоб &nbsp;вічно &nbsp;шукати &nbsp;Ґрааля, &nbsp;хоч &nbsp;кабала &nbsp;сповістила,<br>\nЩо &nbsp;знайти &nbsp;його &nbsp;неможливо.<br>\n<br>\nІІІ<br>\nЯ &nbsp;оспівую &nbsp;татарське &nbsp;сонце &nbsp;в &nbsp;кривих &nbsp;шаблях,<br>\nЯ &nbsp;співаю &nbsp;про &nbsp;вітер &nbsp;і &nbsp;іклами &nbsp;бурих &nbsp;мамутів.<br>\nВін &nbsp;щербить &nbsp;шкіру &nbsp;скитських &nbsp;бабів<br>\nТа &nbsp;навіває &nbsp;в &nbsp;тверді &nbsp;карби &nbsp;пісок &nbsp;Азії,<br>\nЩо &nbsp;вгризається &nbsp;в &nbsp;фалди &nbsp;повислих &nbsp;грудей,<br>\nЯкі &nbsp;годували &nbsp;ребристих &nbsp;вовків &nbsp;зі &nbsp;степу.<br>\nВін &nbsp;розбиває &nbsp;струни &nbsp;причинних &nbsp;бандур<br>\nОб &nbsp;звітрілі &nbsp;обличчя, &nbsp;шорсткі, &nbsp;мов &nbsp;коралі,<br>\nЙ &nbsp;очі &nbsp;незрячі &nbsp;й &nbsp;видющі, &nbsp;мов &nbsp;очі &nbsp;Пітій,<br>\nЗ &nbsp;яких &nbsp;виноградом &nbsp;точаться &nbsp;сльози &nbsp;Ніоби.<br>\nСкільки &nbsp;синів &nbsp;і &nbsp;дочок &nbsp;довкола &nbsp;посіяно!<br>\nАле &nbsp;не &nbsp;здерти &nbsp;пазурями &nbsp;вітру, &nbsp;не &nbsp;порізати &nbsp;сонцю<br>\nАметисту &nbsp;бузків &nbsp;у &nbsp;росі &nbsp;Видубецького &nbsp;саду,<br>\n(Бо &nbsp;вечір &nbsp;ховає &nbsp;шаблі &nbsp;в &nbsp;інкрустовані &nbsp;зорями &nbsp;піхви),<br>\nЯк &nbsp;місто &nbsp;з &nbsp;єдиної &nbsp;брили &nbsp;тяжіє &nbsp;короною &nbsp;-<br>\nНе &nbsp;на &nbsp;чолі &nbsp;раба &nbsp;дрібної, &nbsp;щоденної &nbsp;ріні<br>\n(Хоч &nbsp;він &nbsp;не &nbsp;спроможний &nbsp;зрадити, &nbsp;тільки &nbsp;себе &nbsp;загубити<br>\nВ &nbsp;мілкому &nbsp;трачинні &nbsp;зерен &nbsp;гірчиці &nbsp;і &nbsp;маку),<br>\nЛиш &nbsp;на &nbsp;чолі, &nbsp;що &nbsp;зрошене &nbsp;потом &nbsp;Сізіфа.<br>\n<br>\nІV<br>\nІлюмінура &nbsp;заходу &nbsp;вбирає &nbsp;очі<br>\nНа &nbsp;пергаменті &nbsp;вже &nbsp;пожовклого &nbsp;вечора,<br>\nКоли &nbsp;гортаю &nbsp;тисячорічну &nbsp;Біблію &nbsp;твоєї &nbsp;осени.<br>\nЯ &nbsp;вслухаюся &nbsp;в &nbsp;сарабанду &nbsp;архітектури,<br>\nА &nbsp;в &nbsp;скриню &nbsp;серця &nbsp;ховаю &nbsp;пригорщами &nbsp;рідну &nbsp;мову,<br>\nНеначе &nbsp;камінці &nbsp;роздовбаних &nbsp;старих &nbsp;мозаїк.<br>\nБо &nbsp;поміж &nbsp;нас &nbsp;простягся &nbsp;простір &nbsp;раною<br>\nПустель, &nbsp;зубатих &nbsp;гір-акул, &nbsp;морів &nbsp;з &nbsp;іхтіозаврами,<br>\nІ &nbsp;ти &nbsp;вже &nbsp;наливаєш &nbsp;мені &nbsp;з &nbsp;імбрика<br>\nСамотність &nbsp;спопелілої &nbsp;шипшини.<br>\nІ &nbsp;всюди &nbsp;ми &nbsp;ізгої, &nbsp;наче &nbsp;Богом &nbsp;вибраний &nbsp;Ізраїль!<br>\n(Навіть &nbsp;у &nbsp;власній &nbsp;хаті, &nbsp;у &nbsp;саду &nbsp;дідичнім,<br>\nДе &nbsp;походжають &nbsp;кури &nbsp;з &nbsp;райськими &nbsp;хвостами,<br>\nА &nbsp;над &nbsp;дзвінкою &nbsp;мовою &nbsp;від &nbsp;реготу &nbsp;заходяться &nbsp;папуги).<br>\nЯкий &nbsp;полин, &nbsp;як &nbsp;на &nbsp;торзі &nbsp;князь &nbsp;антів<br>\nМіняє &nbsp;діядему &nbsp;на &nbsp;мішок &nbsp;гниличок,<br>\nІ &nbsp;князь &nbsp;ацтеків &nbsp;будує &nbsp;з &nbsp;зубочисток &nbsp;царство &nbsp;в &nbsp;пляшці,<br>\nІ &nbsp;що &nbsp;князь &nbsp;інків &nbsp;- &nbsp;на &nbsp;сором &nbsp;- &nbsp;ні &nbsp;пава, &nbsp;ні &nbsp;павіян.<br>\n<br>\nV<br>\nАле &nbsp;я &nbsp;вірую &nbsp;в &nbsp;тебе, &nbsp;як &nbsp;у &nbsp;стихію &nbsp;любови,<br>\nНе &nbsp;обраховано-мудро, &nbsp;а &nbsp;щедро &nbsp;і &nbsp;безпричинно,<br>\nЯк &nbsp;вірять &nbsp;у &nbsp;Бога &nbsp;святі, &nbsp;сивілли &nbsp;й &nbsp;пророки.<br>\nЯ &nbsp;бачу: &nbsp;ти &nbsp;виріс &nbsp;із &nbsp;болю &nbsp;над &nbsp;Лаврську &nbsp;дзвіницю<br>\nІ &nbsp;носиш &nbsp;на &nbsp;собі &nbsp;реґалії &nbsp;гордого &nbsp;в'язня:<br>\nПечаті &nbsp;шрамів &nbsp;і &nbsp;близн, &nbsp;і &nbsp;чавунний &nbsp;хребет.<br>\nЯ &nbsp;бачу: &nbsp;ти &nbsp;йдеш &nbsp;проти &nbsp;вітру &nbsp;з &nbsp;оголеним &nbsp;торсом.<br>\nІ &nbsp;вже &nbsp;не &nbsp;бажаю &nbsp;тобі &nbsp;величавих &nbsp;звитях:<br>\nЯ &nbsp;бажаю &nbsp;для &nbsp;тебе &nbsp;навіки &nbsp;орла &nbsp;Прометея,<br>\nБо &nbsp;покриється &nbsp;цвіллю &nbsp;меч &nbsp;випадкового &nbsp;витязя,<br>\nЯк &nbsp;на &nbsp;тобі &nbsp;зарожевіє &nbsp;десята &nbsp;Троя.\n\n\n<br><br>\n"
}