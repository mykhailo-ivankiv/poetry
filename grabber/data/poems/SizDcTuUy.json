{
  "author": "62xiE3sPA",
  "id": "SizDcTuUy",
  "title": "ДІВЧИНА",
  "link": "metrs_poem.php?poem=7550",
  "html": "\n<h4></h4>\n\n<a href=\"/metrs.php?id=102&amp;type=tvorch\" class=\"redhr1\">Творчість</a> |\n<a href=\"/metrs.php?id=102&amp;type=biogr\" class=\"redhr1\">Біографія</a> |\n<a href=\"/metrs.php?id=102&amp;type=critiques\" class=\"redhr1\">Критика</a>\n\n<h4>ДІВЧИНА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nОп'ять &nbsp;спориш &nbsp;став &nbsp;вигон &nbsp;укривати,<br>\nОп'ять &nbsp;діждались &nbsp;весняних &nbsp;святок;<br>\nОп'ять &nbsp;ідуть &nbsp;заквітчені &nbsp;дівчата<br>\nГулятись &nbsp;в &nbsp;хрещика, &nbsp;вести &nbsp;танок.<br>\n<br>\nДівчатонька! &nbsp;Оце &nbsp;оп'ять &nbsp;піснями<br>\nПотішитись &nbsp;співець &nbsp;ваш &nbsp;приблукав.<br>\nДе &nbsp;ж &nbsp;та, &nbsp;що &nbsp;він, &nbsp;як &nbsp;рожу &nbsp;між &nbsp;квітками,<br>\nМіж &nbsp;усіма &nbsp;вродливими &nbsp;признав?<br>\n<br>\nВона &nbsp;умерла; &nbsp;під &nbsp;осінь &nbsp;журливу<br>\nНа &nbsp;гробовище &nbsp;однесли &nbsp;її;<br>\nГуртом &nbsp;співали &nbsp;пісню &nbsp;жалосливу<br>\nНад &nbsp;дівкою &nbsp;і &nbsp;подруги, &nbsp;й &nbsp;чужі.<br>\n<br>\nСніга &nbsp;розтаяли, &nbsp;ви, &nbsp;знову &nbsp;веселенькі,<br>\nЗабули &nbsp;по &nbsp;весні &nbsp;осіннії &nbsp;біди;<br>\nІ &nbsp;на &nbsp;дівчачої &nbsp;могилі &nbsp;зелененькій<br>\nБарвінок &nbsp;розкида &nbsp;нев'ялії &nbsp;листи.<br>\n<br>\nКолись &nbsp;вона &nbsp;гулялася &nbsp;по &nbsp;волі,<br>\nКрутилась &nbsp;з &nbsp;вами &nbsp;в &nbsp;жвавих &nbsp;короводах;<br>\nЇї &nbsp;станок &nbsp;пряменький, &nbsp;як &nbsp;тополя,<br>\nЩо &nbsp;там &nbsp;росте &nbsp;по &nbsp;ваших &nbsp;огородах...<br>\n &nbsp; &nbsp; &nbsp;Чи &nbsp;споминаєте &nbsp;її?<br>\n<br>\nКолись &nbsp;вона &nbsp;з &nbsp;сестрицями &nbsp;ходила<br>\nКвіток &nbsp;шукати &nbsp;вмісті &nbsp;по &nbsp;луці;<br>\nЯк &nbsp;воронець, &nbsp;в &nbsp;їй &nbsp;ягідки &nbsp;красіли<br>\nПо &nbsp;білім, &nbsp;як &nbsp;конвалія, &nbsp;лиці. &nbsp; &nbsp; &nbsp;<br>\n &nbsp; &nbsp; &nbsp;Чи &nbsp;споминаєте &nbsp;її?<br>\n<br>\nЇї &nbsp;немає; &nbsp;під &nbsp;осінь &nbsp;журливу<br>\nНа &nbsp;гробовище &nbsp;однесли &nbsp;її;<br>\nСніга &nbsp;потаяли &nbsp;- &nbsp;вп'ять, &nbsp;жартовливі,<br>\nГуляєтесь, &nbsp;дівчатка, &nbsp;без &nbsp;неї.<br>\n<br>\nЯк &nbsp;ластівка &nbsp;з &nbsp;плесів &nbsp;своїх &nbsp;ясненьких<br>\nПідніметься &nbsp;і &nbsp;мимо &nbsp;вас &nbsp;пирхне,<br>\nІ &nbsp;крутиться, &nbsp;й &nbsp;вертиться, &nbsp;веселенька,<br>\nІ &nbsp;ледве &nbsp;землю &nbsp;крилами &nbsp;торкне,<br>\n &nbsp; &nbsp; &nbsp;Тоді, &nbsp;дівчатонька &nbsp;мої,<br>\n &nbsp; &nbsp; &nbsp;Чи &nbsp;споминаєте &nbsp;її?<br>\n<br>\nЯк &nbsp;ластівка, &nbsp;швиденько &nbsp;пролетіла<br>\nВона &nbsp;свої &nbsp;дівчачії &nbsp;літа;<br>\nІ &nbsp;ледве-ледве &nbsp;землю &nbsp;зачепила,<br>\nІ &nbsp;на &nbsp;землі &nbsp;не &nbsp;кинула &nbsp;сліда.<br>\n<br>\nЯк &nbsp;зірочка &nbsp;вечірньою &nbsp;добою<br>\nВідорветься &nbsp;од &nbsp;подруг, &nbsp;заблищить...<br>\nПрокотиться &nbsp;по &nbsp;небесах &nbsp;смугою<br>\nЙ &nbsp;хтозна-куди &nbsp;далеко &nbsp;залетить,<br>\n &nbsp; &nbsp; &nbsp;Тоді, &nbsp;дівчатонька &nbsp;мої,<br>\n &nbsp; &nbsp; &nbsp;Чи &nbsp;споминаєте &nbsp;її?<br>\n<br>\nЯк &nbsp;зіронька, &nbsp;її &nbsp;душа &nbsp;світилась<br>\nУ &nbsp;ангельській &nbsp;небесної &nbsp;сім'ї;<br>\nОгняною &nbsp;смугою &nbsp;прокотилась<br>\nВона &nbsp;між &nbsp;вас, &nbsp;і &nbsp;де &nbsp;шукать &nbsp;її!<br>\n<br>\n &nbsp; &nbsp; &nbsp;Вона &nbsp;між &nbsp;вами:<br>\n &nbsp; &nbsp; &nbsp;Зіллям, &nbsp;квітками,<br>\n &nbsp; &nbsp; &nbsp;Тихими &nbsp;вітрами,<br>\n &nbsp; &nbsp; &nbsp;Шумом &nbsp;криниці,<br>\n &nbsp; &nbsp; &nbsp;Голосом &nbsp;птиці.<br>\nЇї &nbsp;душа &nbsp;до &nbsp;вас &nbsp;озивається,<br>\nВести &nbsp;розмову &nbsp;з &nbsp;вами &nbsp;питається.<br>\n<br>\nДівчатонька, &nbsp;дивіться: &nbsp;он &nbsp;літає<br>\nМаленький &nbsp;жайворонок &nbsp;і &nbsp;пісеньку &nbsp;співає;<br>\n &nbsp; &nbsp; &nbsp;То &nbsp;душка &nbsp;дівчача &nbsp;на &nbsp;час<br>\n &nbsp; &nbsp; &nbsp;Схотіла &nbsp;одвідати &nbsp;вас.<br>\n<br>\nПрислухайтесь, &nbsp;що &nbsp;пташка &nbsp;заспівала:<br>\n- &nbsp;І &nbsp;я, &nbsp;як &nbsp;ви, &nbsp;скакала &nbsp;і &nbsp;гулялась,<br>\nУсе &nbsp;чогось &nbsp;на &nbsp;світі &nbsp;піджидала<br>\nІ &nbsp;радості &nbsp;якоїсь &nbsp;сподівалась.<br>\n<br>\nРозлетілись &nbsp;мої &nbsp;сподівання,<br>\nЯк &nbsp;квітки &nbsp;у &nbsp;садочку &nbsp;із &nbsp;вишень;<br>\nІзмерзли &nbsp;мої &nbsp;піджидання,<br>\nЯк &nbsp;метелики &nbsp;в &nbsp;осінь &nbsp;холодну.<br>\n &nbsp; &nbsp; &nbsp;І &nbsp;думки &nbsp;й &nbsp;вигадки<br>\n &nbsp; &nbsp; &nbsp;Надавили &nbsp;купки<br>\nСирої &nbsp;землі, &nbsp;що &nbsp;мене &nbsp;закидали.<br>\n<br>\nІ &nbsp;ваша &nbsp;веселость, &nbsp;сестриці, &nbsp;зов'яне;<br>\nІ &nbsp;вам &nbsp;на &nbsp;серденьку &nbsp;холодно &nbsp;стане;<br>\n &nbsp; &nbsp; &nbsp;І &nbsp;ваші &nbsp;думки &nbsp;й &nbsp;вигадки,<br>\n &nbsp; &nbsp; &nbsp;Дівчатка-сестриці &nbsp;моторні,<br>\n &nbsp; &nbsp; &nbsp;Повидавлять &nbsp;ті &nbsp;намітки,<br>\n &nbsp; &nbsp; &nbsp;Що &nbsp;закриють &nbsp;вам &nbsp;кучері &nbsp;чорні.<br>\n<br>\nЖивцем &nbsp;вас &nbsp;положать &nbsp;в &nbsp;тісну &nbsp;домовину;<br>\nЖивцем &nbsp;вас &nbsp;зариють &nbsp;у &nbsp;душну &nbsp;могилу;<br>\nНіхто &nbsp;не &nbsp;заплаче, &nbsp;як &nbsp;вас &nbsp;поховають;<br>\nЩе &nbsp;гірше &nbsp;- &nbsp;веселі &nbsp;пісні &nbsp;заспівають!<br>\n<br>\n &nbsp; &nbsp; &nbsp;Дівчатонька! &nbsp;Вона &nbsp;співає<br>\n &nbsp; &nbsp; &nbsp;І &nbsp;що &nbsp;співає &nbsp;- &nbsp;добре &nbsp;знає.<br>\n &nbsp; &nbsp; &nbsp;Он-он &nbsp;її &nbsp;могила &nbsp;мріє,<br>\n &nbsp; &nbsp; &nbsp;На &nbsp;їй &nbsp;барвінок &nbsp;зеленіє.<br>\nПіду &nbsp;туди! &nbsp;Щасливо &nbsp;вам, &nbsp;дівчата,<br>\n &nbsp; &nbsp; &nbsp;Співати &nbsp;і &nbsp;гуляти!\n\n\n<br><br>\n"
}