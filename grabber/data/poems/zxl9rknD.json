{
  "author": "9eKE73LA",
  "id": "zxl9rknD",
  "title": "5. Розділ V. Страта",
  "link": "/metrs_poem.php?poem=3308",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>5. Розділ V. Страта</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСвітає, &nbsp;Господи, &nbsp;світає… &nbsp;<br>\nЗемля &nbsp;у &nbsp;росах, &nbsp;як &nbsp;в &nbsp;парчі. &nbsp;<br>\nМаріє, &nbsp;Діво &nbsp;Пресвятая, &nbsp;<br>\nце &nbsp;ти &nbsp;так &nbsp;плакала &nbsp;вночі? &nbsp;<br>\n<br>\nЯкісь &nbsp;он &nbsp;квіти, &nbsp;сині-сині, &nbsp;<br>\nна &nbsp;голу &nbsp;цеглу &nbsp;повились. &nbsp;<br>\nСпиває &nbsp;ранок &nbsp;по &nbsp;росині, &nbsp;<br>\nяк &nbsp;в &nbsp;нас &nbsp;під &nbsp;хатою &nbsp;колись. &nbsp;<br>\n<br>\nТюремник &nbsp;виповз &nbsp;на &nbsp;прогулянку. &nbsp;<br>\nПроходить &nbsp;варта &nbsp;по &nbsp;двору. &nbsp;<br>\nЯк &nbsp;швидко &nbsp;ніч &nbsp;оця &nbsp;прогулькнула! &nbsp;<br>\nСьогодні &nbsp;вранці &nbsp;я &nbsp;умру. &nbsp;<br>\n<br>\nПечаль &nbsp;осиплеться, &nbsp;як &nbsp;маки. &nbsp;<br>\nЗаорють &nbsp;місце &nbsp;орачі. &nbsp;<br>\nЛиш &nbsp;десь &nbsp;на &nbsp;хуторі &nbsp;собаки &nbsp;<br>\nще &nbsp;довго &nbsp;витимуть &nbsp;вночі. &nbsp;<br>\n<br>\nДуша &nbsp;у &nbsp;безвісті &nbsp;полине, &nbsp;<br>\nочима &nbsp;зорі &nbsp;проведуть. &nbsp;<br>\nЧи &nbsp;хоч &nbsp;пучечок &nbsp;той &nbsp;калини &nbsp;<br>\nмені &nbsp;на &nbsp;груди &nbsp;покладуть? &nbsp;<br>\n<br>\n…Одмучилась. &nbsp;Одгостювала &nbsp;<br>\nна &nbsp;цей &nbsp;неправедній &nbsp;землі. &nbsp;<br>\nІ &nbsp;одспівала… &nbsp;одспівала!.. &nbsp;<br>\nЩе &nbsp;одхрипіти &nbsp;у &nbsp;петлі, &nbsp;– &nbsp;<br>\n<br>\nі &nbsp;все. &nbsp;І &nbsp;досить. &nbsp;Засинаєш. &nbsp;<br>\nТака &nbsp;непам'ять &nbsp;огорта… &nbsp;<br>\nА &nbsp;що, &nbsp;тепер, &nbsp;Марусю, &nbsp;знаєш, &nbsp;<br>\nщо &nbsp;значить &nbsp;в &nbsp;світі &nbsp;самота? &nbsp;<br>\n<br>\nНіхто &nbsp;до &nbsp;тебе &nbsp;не &nbsp;озветься, &nbsp;<br>\nхоч &nbsp;би &nbsp;й &nbsp;покликала &nbsp;кого. &nbsp;<br>\nЛише &nbsp;об &nbsp;стіни &nbsp;обіб'ється &nbsp;<br>\nлуна &nbsp;од &nbsp;голосу &nbsp;твого. &nbsp;<br>\n<br>\nЛише &nbsp;цеглина &nbsp;до &nbsp;цеглини &nbsp;<br>\nта &nbsp;дві &nbsp;худенькі &nbsp;бадилини, &nbsp;<br>\nвіконце &nbsp;з &nbsp;виямком &nbsp;низьким. &nbsp;<br>\nХоч &nbsp;би &nbsp;хоч &nbsp;голос &nbsp;чий &nbsp;долинув! &nbsp;<br>\nХоч &nbsp;би &nbsp;хоч &nbsp;попрощатися &nbsp;із &nbsp;ким! &nbsp;<br>\n<br>\nЯкісь &nbsp;були &nbsp;ж &nbsp;і &nbsp;подруги &nbsp;у &nbsp;мене, &nbsp;<br>\nі &nbsp;хтось &nbsp;таки &nbsp;ж &nbsp;співав &nbsp;мої &nbsp;пісні… &nbsp;<br>\nІ &nbsp;тільки &nbsp;груша &nbsp;листя &nbsp;ще &nbsp;зелене &nbsp;<br>\nчомусь &nbsp;хитнула &nbsp;раптом &nbsp;при &nbsp;стіні. &nbsp;<br>\n<br>\nЗа &nbsp;мур &nbsp;вхопились &nbsp;рученята. &nbsp;<br>\nЗійшли &nbsp;над &nbsp;муром &nbsp;оченята! &nbsp;<br>\n<br>\nБлакитні, &nbsp;карі, &nbsp;чорні, &nbsp;сірі. &nbsp;<br>\nЯ &nbsp;заніміла &nbsp;з &nbsp;того &nbsp;дива. &nbsp;<br>\nА &nbsp;діти &nbsp;грушу &nbsp;так &nbsp;обсіли, &nbsp;<br>\nмов &nbsp;груша &nbsp;ними &nbsp;і &nbsp;вродила. &nbsp;<br>\n<br>\nОчиці &nbsp;сяють, &nbsp;подих &nbsp;затамовано. &nbsp;<br>\nТріщить &nbsp;гілляка, &nbsp;хтось &nbsp;аж &nbsp;полетів. &nbsp;<br>\n– &nbsp;Ти &nbsp;бачиш? &nbsp;<br>\n– &nbsp;Де? &nbsp;<br>\n– &nbsp;Не &nbsp;видно. &nbsp;<br>\n– &nbsp;Отамо &nbsp;вона! &nbsp;<br>\n– &nbsp;Ти &nbsp;справді &nbsp;відьма? &nbsp;Там &nbsp;нема &nbsp;чортів? &nbsp;<br>\n– &nbsp;Послухай, &nbsp;відьмо, &nbsp;а &nbsp;лови-но &nbsp;грушу! &nbsp;<br>\n– &nbsp;А &nbsp;де &nbsp;ти &nbsp;спиш? &nbsp;А &nbsp;їсти &nbsp;там &nbsp;дають? &nbsp;<br>\n– &nbsp;Ховайся, &nbsp;відьмо! &nbsp;Йдуть &nbsp;по &nbsp;твою &nbsp;душу! &nbsp;<br>\nУже &nbsp;підходять, &nbsp;на &nbsp;поріг &nbsp;стають! &nbsp;<br>\n<br>\nОце &nbsp;і &nbsp;все &nbsp;з &nbsp;людьми &nbsp;моє &nbsp;прощання &nbsp;– &nbsp;<br>\nці &nbsp;діти, &nbsp;діти, &nbsp;цей &nbsp;ласкавий &nbsp;рій. &nbsp;<br>\nСпасибі &nbsp;вам &nbsp;за &nbsp;дерево &nbsp;пізнання &nbsp;– &nbsp;<br>\nоце &nbsp;єдине, &nbsp;де &nbsp;безсилий &nbsp;змій. &nbsp;<br>\n<br>\n…Бряжчить &nbsp;залізо. &nbsp;З &nbsp;кам'яної &nbsp;пітьми &nbsp;<br>\nхтось &nbsp;тишину &nbsp;вигупує &nbsp;чобітьми. &nbsp;<br>\nІ &nbsp;входить &nbsp;смерть. &nbsp;Вона &nbsp;в &nbsp;людській &nbsp;подобі. &nbsp;<br>\n\"Не &nbsp;ридай &nbsp;мене, &nbsp;мати, &nbsp;зрящи &nbsp;во &nbsp;гробі! &nbsp;<br>\nНе &nbsp;ридай &nbsp;мене, &nbsp;мати, &nbsp;зрящи &nbsp;во &nbsp;гробі…\" &nbsp;<br>\n<br>\nБіля &nbsp;воріт &nbsp;юрмилися &nbsp;цікаві. &nbsp;<br>\nЧого &nbsp;вже &nbsp;там &nbsp;ті &nbsp;люди &nbsp;не &nbsp;верзуть? &nbsp;<br>\nВже &nbsp;кат &nbsp;пройшов, &nbsp;аж &nbsp;грухнуло &nbsp;в &nbsp;Полтаві: &nbsp;<br>\n– &nbsp;Везуть &nbsp;Марусю, &nbsp;людоньки, &nbsp;везуть! &nbsp;– &nbsp;<br>\n<br>\nВезуть &nbsp;Марусю &nbsp;за &nbsp;далекі &nbsp;гони, &nbsp;<br>\nза &nbsp;сиве &nbsp;море &nbsp;тої &nbsp;ковили. &nbsp;<br>\nУже &nbsp;голів &nbsp;судейських &nbsp;макогони &nbsp;<br>\nв &nbsp;степу &nbsp;на &nbsp;вітрі &nbsp;мідно &nbsp;загули. &nbsp;<br>\nВже &nbsp;п'яний &nbsp;Дзизь &nbsp;ведмежу &nbsp;губу &nbsp;кривить, &nbsp;<br>\nвсе &nbsp;поводи &nbsp;натягує: &nbsp;– &nbsp;Гаття! &nbsp;– &nbsp;<br>\nА &nbsp;там &nbsp;в &nbsp;степу… &nbsp;<br>\n<br>\nа &nbsp;там &nbsp;в &nbsp;степу, &nbsp;як &nbsp;привид, &nbsp;<br>\n<br>\nстоять &nbsp;оті &nbsp;ворота &nbsp;в &nbsp;небуття. &nbsp;<br>\n<br>\nВсе &nbsp;суне &nbsp;в &nbsp;степ, &nbsp;хто &nbsp;пішки, &nbsp;хто &nbsp;на &nbsp;возі. &nbsp;<br>\nОтаман &nbsp;Гук &nbsp;дивується: &nbsp;<br>\n<br>\n– &nbsp;Куди?! &nbsp;<br>\n<br>\nВам, &nbsp;люди, &nbsp;що, &nbsp;зі &nbsp;смертю &nbsp;по &nbsp;дорозі, &nbsp;<br>\nщо &nbsp;ви &nbsp;претеся &nbsp;гірше &nbsp;череди? &nbsp;<br>\n<br>\nЩо &nbsp;їх &nbsp;веде &nbsp;– &nbsp;і &nbsp;доброго, &nbsp;і &nbsp;злого? &nbsp;<br>\nДе &nbsp;є &nbsp;та &nbsp;грань &nbsp;– &nbsp;хто &nbsp;люди, &nbsp;хто &nbsp;юрма? &nbsp;<br>\nЛюдей &nbsp;у &nbsp;брамі &nbsp;стримує &nbsp;залога. &nbsp;<br>\nОт &nbsp;добре &nbsp;хоч, &nbsp;що &nbsp;полку &nbsp;вже &nbsp;нема. &nbsp;<br>\nБо &nbsp;як &nbsp;би &nbsp;їм &nbsp;на &nbsp;все &nbsp;оце &nbsp;дивитись &nbsp;<br>\nі &nbsp;проти &nbsp;кого &nbsp;вихопить &nbsp;шаблі? &nbsp;<br>\nТа &nbsp;краще &nbsp;вже &nbsp;самому &nbsp;задавитись, &nbsp;<br>\nніж &nbsp;дівчину &nbsp;побачити &nbsp;в &nbsp;петлі! &nbsp;<br>\n<br>\nЛесько &nbsp;Черкес, &nbsp;той &nbsp;мало &nbsp;що &nbsp;не &nbsp;плаче. &nbsp;<br>\nЄ &nbsp;в &nbsp;нього &nbsp;кінь &nbsp;і &nbsp;шабля &nbsp;є &nbsp;крива. &nbsp;<br>\nПушкар &nbsp;сказав: &nbsp;– &nbsp;Залишишся, &nbsp;козаче, &nbsp;<br>\nТут &nbsp;теж &nbsp;потрібна &nbsp;шабля &nbsp;й &nbsp;голова. &nbsp;<br>\n<br>\nА &nbsp;що &nbsp;зміркуєш &nbsp;тою &nbsp;головою? &nbsp;<br>\nСторожа, &nbsp;судді, &nbsp;війт, &nbsp;– &nbsp;не &nbsp;підступи. &nbsp;<br>\nОце &nbsp;б &nbsp;схопити &nbsp;дівчину &nbsp;живою &nbsp;– &nbsp;<br>\nта &nbsp;й &nbsp;мчати, &nbsp;мчати, &nbsp;мчати &nbsp;у &nbsp;степи! &nbsp;<br>\n<br>\nА &nbsp;люди &nbsp;йдуть… &nbsp;<br>\n<br>\nІ &nbsp;що &nbsp;їм &nbsp;тут &nbsp;цікавого? &nbsp;<br>\n<br>\nО &nbsp;Господи, &nbsp;спаси &nbsp;нас &nbsp;од &nbsp;лукавого! &nbsp;<br>\nКортить &nbsp;смертельне?.. &nbsp;<br>\n<br>\nА &nbsp;кортить, &nbsp;мабуть. &nbsp;<br>\n<br>\nСамі &nbsp;не &nbsp;знають, &nbsp;а &nbsp;таки &nbsp;ідуть. &nbsp;<br>\n<br>\nІ &nbsp;піп &nbsp;з &nbsp;хрестом &nbsp;попереду… &nbsp;Це &nbsp;схоже &nbsp;<br>\nна &nbsp;хресний &nbsp;хід… &nbsp;<br>\n<br>\nДо &nbsp;шибениці?! &nbsp;Боже! &nbsp;<br>\n<br>\nВезуть &nbsp;людину &nbsp;чи &nbsp;від &nbsp;неї &nbsp;тінь? &nbsp;<br>\nУсіх &nbsp;Скорбящих &nbsp;Радості. &nbsp;Амінь. &nbsp;<br>\n<br>\nЧитає &nbsp;піп &nbsp;з &nbsp;Євангелія. &nbsp;Млосно. &nbsp;<br>\nПо &nbsp;самий &nbsp;обрій &nbsp;стелеться &nbsp;трава. &nbsp;<br>\nІ &nbsp;так &nbsp;самотньо, &nbsp;так &nbsp;безодголосно &nbsp;<br>\nкричить &nbsp;в &nbsp;степу &nbsp;десь &nbsp;чайка &nbsp;степова… &nbsp;<br>\n<br>\nА &nbsp;тут &nbsp;ще &nbsp;вітер, &nbsp;небо &nbsp;теж &nbsp;якесь, &nbsp;<br>\nземля &nbsp;до &nbsp;ніг &nbsp;півпуда &nbsp;налипає. &nbsp;<br>\nА &nbsp;тут &nbsp;ще &nbsp;всіх &nbsp;за &nbsp;петельки &nbsp;хапає &nbsp;<br>\nотой &nbsp;на &nbsp;правду &nbsp;вражений &nbsp;Черкес. &nbsp;<br>\nПитає: &nbsp;<br>\n<br>\n– &nbsp;Люди! &nbsp;Був &nbsp;же &nbsp;такий &nbsp;звичай? &nbsp;– &nbsp;<br>\n<br>\nколи &nbsp;вели &nbsp;на &nbsp;страту &nbsp;козака, &nbsp;<br>\nвиходить &nbsp;дівка, &nbsp;вкутавши &nbsp;обличчя, &nbsp;<br>\nщо &nbsp;він &nbsp;не &nbsp;бачить &nbsp;навіть &nbsp;і &nbsp;яка, &nbsp;<br>\nі &nbsp;каже: &nbsp;<br>\n<br>\n– &nbsp;От &nbsp;що, &nbsp;я &nbsp;з &nbsp;ним &nbsp;поберуся! &nbsp;<br>\n<br>\nІ &nbsp;віддавали &nbsp;ж &nbsp;смертника &nbsp;таки. &nbsp;<br>\nА &nbsp;що, &nbsp;як &nbsp;я &nbsp;врятую &nbsp;так &nbsp;Марусю?! &nbsp;<br>\n– &nbsp;То &nbsp;ти &nbsp;ж &nbsp;не &nbsp;дівка, &nbsp;тут &nbsp;же &nbsp;навпаки. &nbsp;<br>\n<br>\nВ &nbsp;якій &nbsp;же &nbsp;ти &nbsp;їм &nbsp;з'явишся &nbsp;подобі? &nbsp;<br>\nІ &nbsp;що &nbsp;їм &nbsp;скажеш? &nbsp;Ні, &nbsp;не &nbsp;віддадуть. &nbsp;<br>\n\"…Настане &nbsp;час, &nbsp;і &nbsp;сущії &nbsp;у &nbsp;гробі &nbsp;<br>\nпочують &nbsp;глас &nbsp;Христа &nbsp;і &nbsp;ізидуть…\" &nbsp;<br>\n<br>\nПіп &nbsp;дочитав. &nbsp;І &nbsp;знову &nbsp;рушили. &nbsp;<br>\nПройшли &nbsp;версти &nbsp;вже &nbsp;півтори. &nbsp;<br>\nВже &nbsp;десь &nbsp;далеко &nbsp;поза &nbsp;грушами &nbsp;<br>\nлишились &nbsp;ближні &nbsp;хутори. &nbsp;<br>\n<br>\nІ &nbsp;цвинтар &nbsp;той, &nbsp;де &nbsp;над &nbsp;гробками &nbsp;<br>\nвисоке &nbsp;небо &nbsp;тише &nbsp;тче, &nbsp;<br>\nі &nbsp;ті &nbsp;хрести &nbsp;із &nbsp;рушниками, &nbsp;<br>\nяк &nbsp;у &nbsp;сватів &nbsp;– &nbsp;через &nbsp;плече. &nbsp;<br>\n<br>\nПохід &nbsp;спинився. &nbsp;Свіжа &nbsp;стружка &nbsp;<br>\nгубила &nbsp;кучері &nbsp;в &nbsp;полин. &nbsp;<br>\nЯкась &nbsp;полтавська &nbsp;чепурушка &nbsp;<br>\nвперед &nbsp;пропхалася &nbsp;з &nbsp;малим. &nbsp;<br>\n<br>\nСтояв &nbsp;поміст. &nbsp;Рябі &nbsp;отари &nbsp;<br>\nдалеко &nbsp;паслись &nbsp;на &nbsp;горбі. &nbsp;<br>\nГойдався &nbsp;зашморг. &nbsp;<br>\n<br>\nБігли &nbsp;хмари. &nbsp;<br>\n<br>\nХтось &nbsp;перемовився &nbsp;в &nbsp;юрбі: &nbsp;<br>\n<br>\n– &nbsp;Люди! &nbsp;Хто &nbsp;привів &nbsp;сюди &nbsp;дитину?! &nbsp;<br>\n– &nbsp;Та &nbsp;воно &nbsp;ж &nbsp;маленьке, &nbsp;ще &nbsp;не &nbsp;розуміє. &nbsp;<br>\n– &nbsp;То &nbsp;й &nbsp;чукикайте &nbsp;його &nbsp;дома, &nbsp;<br>\nчого &nbsp;ж &nbsp;ви &nbsp;його &nbsp;привели &nbsp;сюди? &nbsp;<br>\n<br>\n– &nbsp;Пропустіть &nbsp;матір, &nbsp;хай &nbsp;стане &nbsp;ближче. &nbsp;<br>\nХто-хто, &nbsp;а &nbsp;вона &nbsp;заслужила. &nbsp;<br>\n– &nbsp;Перехрестіться, &nbsp;яку &nbsp;матір?! &nbsp;<br>\n– &nbsp;Та &nbsp;Грицькову. &nbsp;<br>\n– &nbsp;А-а-а, &nbsp;Грицькову. &nbsp;<br>\n<br>\n– &nbsp;Марусину &nbsp;ж &nbsp;не &nbsp;випустили &nbsp;з &nbsp;міста. &nbsp;<br>\nВона &nbsp;ж &nbsp;така &nbsp;вже &nbsp;там, &nbsp;напівжива. &nbsp;<br>\nТам &nbsp;біля &nbsp;неї &nbsp;жінка &nbsp;Шибилиста, &nbsp;<br>\nЯщиха &nbsp;теж &nbsp;лишилась, &nbsp;Кошова. &nbsp;<br>\n<br>\nІ &nbsp;прокотилось &nbsp;натовпом &nbsp;строкатим: &nbsp;<br>\n\"Ведуть!\" &nbsp;<br>\n<br>\nТітки &nbsp;– &nbsp;біліші &nbsp;наміток. &nbsp;<br>\n<br>\nПроноза &nbsp;швець &nbsp;шепочеться &nbsp;із &nbsp;катом, &nbsp;<br>\nщоб &nbsp;потім &nbsp;дав &nbsp;мотузочки &nbsp;шматок. &nbsp;<br>\n<br>\nЗамовкли &nbsp;всі, &nbsp;<br>\n<br>\nніхто &nbsp;й &nbsp;не &nbsp;ворухнеться. &nbsp;<br>\n<br>\nЛиш &nbsp;дві &nbsp;куми, &nbsp;сусідки &nbsp;Вишняка: &nbsp;<br>\n– &nbsp;Диви &nbsp;яка, &nbsp;іде &nbsp;і &nbsp;не &nbsp;спіткнеться! &nbsp;<br>\n– &nbsp;Іде &nbsp;під &nbsp;зашморг, &nbsp;а &nbsp;диви &nbsp;яка! &nbsp;<br>\n<br>\n– &nbsp;На &nbsp;матір &nbsp;схожа, &nbsp;тільки &nbsp;трохи &nbsp;вища. &nbsp;<br>\nТі &nbsp;ж &nbsp;самі &nbsp;очі &nbsp;і &nbsp;така &nbsp;ж &nbsp;коса. &nbsp;<br>\n– &nbsp;Ну, &nbsp;от &nbsp;скажіте, &nbsp;людоньки, &nbsp;навіщо &nbsp;<br>\nтакій &nbsp;убивці &nbsp;та &nbsp;така &nbsp;краса? &nbsp;<br>\n<br>\n– &nbsp;А &nbsp;це &nbsp;як &nbsp;хто. &nbsp;Я &nbsp;маю &nbsp;іншу &nbsp;гадку. &nbsp;<br>\nЯкась &nbsp;вона &nbsp;не &nbsp;схожа &nbsp;на &nbsp;убивць. &nbsp;<br>\nЗлочинниця, &nbsp;– &nbsp;а &nbsp;так &nbsp;би &nbsp;й &nbsp;зняв &nbsp;би &nbsp;шапку. &nbsp;<br>\nНа &nbsp;смерть &nbsp;іде, &nbsp;– &nbsp;а &nbsp;так &nbsp;би &nbsp;й &nbsp;поклонивсь. &nbsp;<br>\n<br>\n– &nbsp;Бо &nbsp;ти &nbsp;такий &nbsp;вже, &nbsp;чоловіче, &nbsp;зроду, &nbsp;<br>\nвсе &nbsp;б &nbsp;тільки &nbsp;очі &nbsp;й &nbsp;витріщав &nbsp;на &nbsp;вроду, &nbsp;– &nbsp;<br>\nсказала &nbsp;жінка &nbsp;з &nbsp;усміхом &nbsp;терпким. &nbsp;– &nbsp;<br>\nЗнімати &nbsp;шапку?! &nbsp;Себто &nbsp;перед &nbsp;ким? &nbsp;<br>\n<br>\nПеред &nbsp;цією? &nbsp;Себто &nbsp;отакою, &nbsp;<br>\nщо &nbsp;отруїла &nbsp;власною &nbsp;рукою? &nbsp;<br>\nТа &nbsp;щоб &nbsp;над &nbsp;нею &nbsp;обвалилась &nbsp;твердь! &nbsp;<br>\n– &nbsp;Побійся &nbsp;Бога, &nbsp;вона &nbsp;йде &nbsp;на &nbsp;смерть! &nbsp;<br>\n<br>\n…Вона &nbsp;ішла. &nbsp;А &nbsp;хмари &nbsp;як &nbsp;подерті. &nbsp;<br>\nІ &nbsp;сизий &nbsp;степ &nbsp;ще &nbsp;звечора &nbsp;в &nbsp;росі. &nbsp;<br>\nІ &nbsp;з &nbsp;кожним &nbsp;кроком &nbsp;до &nbsp;своєї &nbsp;смерті &nbsp;<br>\nбула &nbsp;усім &nbsp;видніша &nbsp;звідусіль. &nbsp;<br>\n<br>\nСтояли &nbsp;люди &nbsp;злякані, &nbsp;притихлі. &nbsp;<br>\nВона &nbsp;ішла &nbsp;туди, &nbsp;як &nbsp;до &nbsp;вершин. &nbsp;<br>\nБули &nbsp;вже &nbsp;риси &nbsp;мертві &nbsp;і &nbsp;застиглі, &nbsp;<br>\nі &nbsp;тільки &nbsp;вітер &nbsp;коси &nbsp;ворушив. &nbsp;<br>\n<br>\nІ &nbsp;тільки &nbsp;якось &nbsp;страшно, &nbsp;не &nbsp;до &nbsp;речі, &nbsp;<br>\nна &nbsp;тлі &nbsp;тих &nbsp;хмар &nbsp;і &nbsp;зашморгу, &nbsp;була &nbsp;<br>\nота &nbsp;голівка &nbsp;точена, &nbsp;ті &nbsp;плечі, &nbsp;<br>\nтой &nbsp;гордий &nbsp;обрис &nbsp;чистого &nbsp;чола. &nbsp;<br>\n<br>\nІ &nbsp;в &nbsp;тиші &nbsp;смертній, &nbsp;вже &nbsp;такій, &nbsp;аж &nbsp;дивній, &nbsp;<br>\nколи &nbsp;вона &nbsp;цілує &nbsp;образок, &nbsp;– &nbsp;<br>\nна &nbsp;тій &nbsp;високій &nbsp;шиї &nbsp;лебединій &nbsp;<br>\nтого &nbsp;намиста &nbsp;доброго &nbsp;разок. &nbsp;<br>\n<br>\nАж &nbsp;навіть &nbsp;кат &nbsp;не &nbsp;витримав, &nbsp;зачовгав, &nbsp;<br>\nзаніс &nbsp;мішок, &nbsp;узявшись &nbsp;за &nbsp;краї, &nbsp;– &nbsp;<br>\nчи &nbsp;щоб &nbsp;вона &nbsp;не &nbsp;бачила &nbsp;нічого, &nbsp;<br>\nчи &nbsp;так &nbsp;нестерпно &nbsp;бачити &nbsp;її! &nbsp;<br>\n<br>\nА &nbsp;он &nbsp;стоять &nbsp;особи &nbsp;урядові, &nbsp;<br>\nщоб &nbsp;тут &nbsp;же &nbsp;й &nbsp;смерть &nbsp;засвідчити &nbsp;судові. &nbsp;<br>\n<br>\nО &nbsp;Господи, &nbsp;прости &nbsp;нам &nbsp;цю &nbsp;ганьбу!.. &nbsp;<br>\nІ &nbsp;раптом &nbsp;вершник &nbsp;врізався &nbsp;в &nbsp;юрбу. &nbsp;<br>\n<br>\nЗметнувся &nbsp;кінь, &nbsp;у &nbsp;піні, &nbsp;дибаластий. &nbsp;<br>\nПапером &nbsp;вершник &nbsp;у &nbsp;руці &nbsp;стрясав: &nbsp;<br>\n– &nbsp;Спиніться! &nbsp;<br>\n<br>\nГетьман &nbsp;вас &nbsp;уповновластив &nbsp;<br>\n<br>\nчитати &nbsp;вголос &nbsp;цей &nbsp;універсал! &nbsp;<br>\n<br>\n– &nbsp;Іване! &nbsp;Брате! &nbsp;Як &nbsp;ти &nbsp;встиг?! &nbsp;– &nbsp;<br>\nкричав &nbsp;Лесько &nbsp;і &nbsp;тряс &nbsp;його &nbsp;за &nbsp;груди. &nbsp;<br>\nСуддя &nbsp;стояв &nbsp;ні &nbsp;в &nbsp;сих &nbsp;ні &nbsp;в &nbsp;тих. &nbsp;<br>\n<br>\nІ &nbsp;раптом &nbsp;вголос &nbsp;заридали &nbsp;люди. &nbsp;<br>\n<br>\nЩе &nbsp;не &nbsp;вляглось &nbsp;ридання &nbsp;те &nbsp;кругом, &nbsp;<br>\nне &nbsp;встиг &nbsp;Іван &nbsp;ще &nbsp;й &nbsp;повід &nbsp;передати, &nbsp;<br>\nа &nbsp;Шибилист &nbsp;вже &nbsp;цьвохнув &nbsp;батогом &nbsp;– &nbsp;<br>\nхутчій &nbsp;в &nbsp;Полтаву! &nbsp;– &nbsp;матері &nbsp;сказати. &nbsp;<br>\n<br>\nГорбань &nbsp;помацав &nbsp;гетьманську &nbsp;печать. &nbsp;<br>\nСуддя &nbsp;подержав, &nbsp;передав &nbsp;бурмистру. &nbsp;<br>\nКат &nbsp;метушиться, &nbsp;люди &nbsp;щось &nbsp;кричать. &nbsp;<br>\nДивитись &nbsp;страшно &nbsp;на &nbsp;Івана &nbsp;Іскру. &nbsp;<br>\n<br>\nОтаман &nbsp;Гук, &nbsp;ступивши &nbsp;на &nbsp;два &nbsp;кроки, &nbsp;<br>\nревнув &nbsp;з &nbsp;помосту &nbsp;поверх &nbsp;всіх &nbsp;голів: &nbsp;<br>\n– &nbsp;Наш &nbsp;гетьман, &nbsp;властію &nbsp;високий, &nbsp;<br>\nтакий &nbsp;наказ &nbsp;читати &nbsp;повелів! &nbsp;<br>\n<br>\n\"Дійшла &nbsp;до &nbsp;нас, &nbsp;до &nbsp;гетьмана, &nbsp;відомість, &nbsp;<br>\nіж &nbsp;у &nbsp;Полтаві &nbsp;скоївся &nbsp;той &nbsp;гріх, &nbsp;<br>\nщо &nbsp;смертю &nbsp;має &nbsp;буть &nbsp;покараний. &nbsp;<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Натомість &nbsp;<br>\n<br>\nми &nbsp;цим &nbsp;писанням &nbsp;ознаймуєм &nbsp;всіх: &nbsp;<br>\nВ &nbsp;тяжкі &nbsp;часи &nbsp;кривавої &nbsp;сваволі &nbsp;<br>\nсмертей &nbsp;і &nbsp;кари &nbsp;маємо &nbsp;доволі. &nbsp;<br>\nІ &nbsp;так &nbsp;чигає &nbsp;смерть &nbsp;вже &nbsp;звідусіль, &nbsp;<br>\nі &nbsp;так &nbsp;погребів &nbsp;більше, &nbsp;ніж &nbsp;весіль. &nbsp;<br>\nТо &nbsp;чи &nbsp;ж &nbsp;воно &nbsp;нам &nbsp;буде &nbsp;до &nbsp;пуття &nbsp;– &nbsp;<br>\nпустити &nbsp;прахом &nbsp;ще &nbsp;одне &nbsp;життя? &nbsp;<br>\n<br>\nЧурай &nbsp;Маруся &nbsp;винна &nbsp;ув &nbsp;одному: &nbsp;<br>\nвчинила &nbsp;злочин &nbsp;в &nbsp;розпачі &nbsp;страшному. &nbsp;<br>\nВчинивши &nbsp;зло, &nbsp;вона &nbsp;не &nbsp;є &nbsp;злочинна, &nbsp;<br>\nбо &nbsp;тільки &nbsp;зрада &nbsp;є &nbsp;тому &nbsp;причина. &nbsp;<br>\n<br>\nНе &nbsp;вільно &nbsp;теж, &nbsp;караючи, &nbsp;при &nbsp;цім &nbsp;не &nbsp;<br>\nурахувати &nbsp;також &nbsp;і &nbsp;чеснот. &nbsp;<br>\nЇї &nbsp;пісні &nbsp;– &nbsp;як &nbsp;перло &nbsp;многоцінне, &nbsp;<br>\nяк &nbsp;дивен &nbsp;скарб &nbsp;серед &nbsp;земних &nbsp;марнот. &nbsp;<br>\n<br>\nТим &nbsp;паче &nbsp;зараз, &nbsp;як &nbsp;така &nbsp;розруха. &nbsp;<br>\nТим &nbsp;паче &nbsp;зараз, &nbsp;при &nbsp;такій &nbsp;війні, &nbsp;– &nbsp;<br>\nщо &nbsp;помагає &nbsp;не &nbsp;вгашати &nbsp;духа, &nbsp;<br>\nяк &nbsp;не &nbsp;співцями &nbsp;створені &nbsp;пісні? &nbsp;<br>\n<br>\nПро &nbsp;наші &nbsp;битви &nbsp;– &nbsp;на &nbsp;папері &nbsp;голо. &nbsp;<br>\nЛише &nbsp;в &nbsp;піснях &nbsp;вогонь &nbsp;отой &nbsp;пашить. &nbsp;<br>\nТаку &nbsp;співачку &nbsp;покарать &nbsp;на &nbsp;горло, &nbsp;– &nbsp;<br>\nта &nbsp;це &nbsp;ж &nbsp;не &nbsp;що, &nbsp;а &nbsp;пісню &nbsp;задушить!\" &nbsp;<br>\n<br>\nОтаман &nbsp;Гук, &nbsp;помовчавши &nbsp;(повіка &nbsp;<br>\nйому &nbsp;сіпнулась), &nbsp;далі &nbsp;прочитав, &nbsp;– &nbsp;<br>\nтакий &nbsp;потужний &nbsp;голос &nbsp;в &nbsp;чоловіка, &nbsp;<br>\nлибонь, &nbsp;хватило &nbsp;б &nbsp;і &nbsp;на &nbsp;п'ять &nbsp;Полтав: &nbsp;<br>\n<br>\n– &nbsp;\"За &nbsp;ті &nbsp;пісні, &nbsp;що &nbsp;їх &nbsp;вона &nbsp;складала, &nbsp;<br>\nза &nbsp;те &nbsp;страждання, &nbsp;що &nbsp;вона &nbsp;страждала, &nbsp;<br>\nза &nbsp;батька, &nbsp;що &nbsp;розп'ятий &nbsp;у &nbsp;Варшаві, &nbsp;<br>\nа &nbsp;не &nbsp;схилив &nbsp;пред &nbsp;ворогом &nbsp;чола, &nbsp;– &nbsp;<br>\nне &nbsp;вистачало &nbsp;б &nbsp;городу &nbsp;Полтаві, &nbsp;<br>\nщоб &nbsp;і &nbsp;вона &nbsp;ще &nbsp;страчена &nbsp;була! &nbsp;<br>\n<br>\nТож &nbsp;відпустивши &nbsp;дівчину &nbsp;негайно &nbsp;<br>\nі &nbsp;скасувати &nbsp;вирока &nbsp;того. &nbsp;<br>\nА &nbsp;суддям &nbsp;я &nbsp;таку &nbsp;даю &nbsp;нагану: &nbsp;<br>\nщоб &nbsp;наперед &nbsp;без &nbsp;відома &nbsp;мого &nbsp;<br>\nне &nbsp;важились &nbsp;на &nbsp;страти &nbsp;самочинні, &nbsp;<br>\nпередовсім &nbsp;освідчили &nbsp;мене &nbsp;<br>\nпро &nbsp;кожну &nbsp;страту &nbsp;по &nbsp;такій &nbsp;причину, &nbsp;<br>\nщо &nbsp;смерть &nbsp;повсюди, &nbsp;а &nbsp;життя &nbsp;одне\". &nbsp;<br>\n<br>\nУніверсал &nbsp;прочитано &nbsp;публічно, &nbsp;<br>\nщоб &nbsp;справу &nbsp;тую &nbsp;уморить &nbsp;навічно. &nbsp;<br>\n<br>\nОскільки &nbsp;ж &nbsp;трохи &nbsp;не &nbsp;дійшло &nbsp;до &nbsp;страти &nbsp;<br>\nі &nbsp;смерть &nbsp;свою &nbsp;вона &nbsp;пережила, &nbsp;<br>\nто &nbsp;впрод &nbsp;не &nbsp;вільно &nbsp;пересуддя &nbsp;брати, &nbsp;<br>\nбо &nbsp;вже &nbsp;вона &nbsp;покарана &nbsp;була. &nbsp;<br>\n<br>\n…Гойдався &nbsp;зашморг, &nbsp;вже &nbsp;він &nbsp;не &nbsp;потрібний. &nbsp;<br>\nЮрмились &nbsp;люди, &nbsp;добра &nbsp;новина. &nbsp;<br>\nСміявся &nbsp;тесля, &nbsp;головою &nbsp;срібний, &nbsp;<br>\nщо &nbsp;не &nbsp;згодиться &nbsp;тут &nbsp;його &nbsp;труна. &nbsp;<br>\n<br>\nПідбіг &nbsp;Іван &nbsp;– &nbsp;<br>\n<br>\nі &nbsp;в &nbsp;розмах &nbsp;свого &nbsp;зросту &nbsp;<br>\n<br>\nзбив &nbsp;ту &nbsp;драбинку &nbsp;смертницьку &nbsp;з &nbsp;помосту. &nbsp;<br>\nЯкісь &nbsp;жінки &nbsp;вже &nbsp;бігли &nbsp;до &nbsp;Марусі. &nbsp;<br>\nЧиєсь &nbsp;в &nbsp;юрбі &nbsp;гуцикало &nbsp;дитя. &nbsp;<br>\nВона &nbsp;стояла, &nbsp;мов &nbsp;застигла &nbsp;в &nbsp;русі, &nbsp;– &nbsp;<br>\nуже &nbsp;по &nbsp;той &nbsp;бік &nbsp;сонця &nbsp;і &nbsp;життя. &nbsp;<br>\n<br>\n– &nbsp;Такого &nbsp;ще &nbsp;не &nbsp;чувано &nbsp;ніде. &nbsp;<br>\nЇї &nbsp;пустили, &nbsp;а &nbsp;вона &nbsp;не &nbsp;йде! &nbsp;<br>\n– &nbsp;А &nbsp;може, &nbsp;помішалася? &nbsp;Іване! &nbsp;<br>\nМо', &nbsp;хоч &nbsp;тебе &nbsp;послуха? &nbsp;Підійди! &nbsp;– &nbsp;<br>\n…Вона &nbsp;стояла. &nbsp;І &nbsp;над &nbsp;головами &nbsp;<br>\nуже &nbsp;пливли &nbsp;осінні &nbsp;холоди. &nbsp;<br>\nІ &nbsp;не &nbsp;було &nbsp;ні &nbsp;радості, &nbsp;ні &nbsp;чуда. &nbsp;<br>\nЛиш &nbsp;тихий &nbsp;розпач: &nbsp;вмерти &nbsp;не &nbsp;дали. &nbsp;<br>\nЇй &nbsp;говорили, &nbsp;а &nbsp;вона &nbsp;не &nbsp;чула. &nbsp;<br>\nІ &nbsp;тільки &nbsp;коли &nbsp;матір &nbsp;підвели, &nbsp;<br>\nвона &nbsp;відразу &nbsp;наче &nbsp;спам'яталась, &nbsp;<br>\nі &nbsp;одхитнулась &nbsp;від &nbsp;того &nbsp;стовпа, &nbsp;<br>\nі &nbsp;якось &nbsp;наче &nbsp;здалеку &nbsp;верталась, &nbsp;<br>\nчогось &nbsp;вперед &nbsp;руками, &nbsp;як &nbsp;сліпа. &nbsp;<br>\n<br>\nІще &nbsp;бліда, &nbsp;іще &nbsp;мов &nbsp;крейда &nbsp;біла, &nbsp;<br>\nа &nbsp;наче &nbsp;й &nbsp;усміхалась, &nbsp;лебеділа: &nbsp;<br>\n– &nbsp;От &nbsp;бачте, &nbsp;мамо, &nbsp;все &nbsp;і &nbsp;обійшлося. &nbsp;– &nbsp;<br>\nІ &nbsp;цілувала &nbsp;матері &nbsp;волосся.\n\n\n<br><br>\n"
}