{
  "author": "THrWQ4N4",
  "id": "y4QspclQH",
  "title": "5. ЛИСТ",
  "link": "/metrs_poem.php?poem=7850",
  "html": "\n<h4></h4>\n\n<a href=\"/metrs.php?id=318&amp;type=tvorch\" class=\"redhr1\">Творчість</a> |\n<a href=\"/metrs.php?id=318&amp;type=biogr\" class=\"redhr1\">Біографія</a> |\n<a href=\"/metrs.php?id=318&amp;type=critiques\" class=\"redhr1\">Критика</a>\n\n<h4>5. ЛИСТ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n\"Іваночку, &nbsp;голубчику,<br>\nДруже &nbsp;мій &nbsp;єдиний,<br>\nПокинув &nbsp;нас &nbsp;серед &nbsp;світу<br>\nНа &nbsp;лиху &nbsp;годину,<br>\nМене &nbsp;й &nbsp;діти!.. &nbsp;Іваночку,<br>\nТобі &nbsp;не &nbsp;казали? &nbsp;-<br>\nОто &nbsp;люди! &nbsp;А &nbsp;я &nbsp;їх, &nbsp;бач,<br>\nТак &nbsp;щиро &nbsp;благала,<br>\nАби &nbsp;тобі &nbsp;уповіли...<br>\nУсьо &nbsp;уповіли!<br>\nІваночку... &nbsp;як &nbsp;казати?<br>\nВже &nbsp;три &nbsp;дні &nbsp;не &nbsp;їли<br>\nТвої &nbsp;діти... &nbsp;а &nbsp;ти &nbsp;мовчиш!..<br>\nА &nbsp;може... &nbsp;а &nbsp;може,<br>\nТи &nbsp;на &nbsp;мене &nbsp;гнівався?!<br>\nПрисягу &nbsp;положу &nbsp;-<br>\nЯ &nbsp;мліла-робила,<br>\nЯ &nbsp;в &nbsp;неділі &nbsp;заробляла...<br>\nЩо &nbsp;ж, &nbsp;не &nbsp;стало &nbsp;сили,<br>\nНездужаю &nbsp;уже &nbsp;піврік...<br>\nА &nbsp;від &nbsp;тебе, &nbsp;Йване,<br>\nНі &nbsp;словечка, &nbsp;ні &nbsp;вісточки!<br>\nО &nbsp;друже &nbsp;мій, &nbsp;пане,<br>\nГосподарю &nbsp;мій &nbsp;дорогий...<br>\nНі, &nbsp;серденько &nbsp;стине!..<br>\nМоже, &nbsp;ти &nbsp;нас &nbsp;відцурався,<br>\nЗабув &nbsp;нас, &nbsp;покинув?<br>\nБоже, &nbsp;боже, &nbsp;чи &nbsp;ж &nbsp;так &nbsp;можна?<br>\nІваночку &nbsp;- &nbsp;діти!<br>\nІваночку &nbsp;- &nbsp;сиротами<br>\nОстаються &nbsp;діти &nbsp;в &nbsp;світі!<br>\nВ &nbsp;старці &nbsp;підуть! &nbsp;Іваночку!<br>\nО!.. &nbsp;у &nbsp;тебе &nbsp;серце,<br>\nМабіть, &nbsp;уже &nbsp;не &nbsp;те &nbsp;давнє...<br>\nДіти &nbsp;мої! &nbsp;в &nbsp;старці!<br>\nІваночку, &nbsp;ізмилуйся!<br>\nХто &nbsp;годувать &nbsp;буде<br>\nМої &nbsp;сини &nbsp;безталанні?..<br>\nЛюде! &nbsp;- &nbsp;боже &nbsp;- &nbsp;люде!..<br>\nУмираю, &nbsp;що &nbsp;згадаю, &nbsp;-<br>\nБез &nbsp;часу &nbsp;вмираю!..<br>\nА &nbsp;ти, &nbsp;мабіть, &nbsp;між &nbsp;панами<br>\nУже &nbsp;й &nbsp;не &nbsp;гадаєш<br>\nНа &nbsp;сироти &nbsp;голі, &nbsp;босі,<br>\nУбиті, &nbsp;голодні!..<br>\nБоже &nbsp;ти &nbsp;мій &nbsp;милосердний,<br>\nЧому &nbsp;я &nbsp;не &nbsp;годна<br>\nЦіле &nbsp;серце &nbsp;висипати<br>\nНа &nbsp;оцім &nbsp;папері?..<br>\nТак &nbsp;як &nbsp;виджу &nbsp;свої &nbsp;сини<br>\nПопід &nbsp;чужі &nbsp;двері,<br>\nХліба &nbsp;прося... &nbsp;попід &nbsp;двері!<br>\nА &nbsp;собаки &nbsp;злії?<br>\nРозривають &nbsp;мале &nbsp;тіло,<br>\nТо &nbsp;золоте &nbsp;тіло,<br>\nЩо &nbsp;кохала, &nbsp;сповивала!..<br>\nБоже &nbsp;ти &nbsp;мій, &nbsp;боже,<br>\nДопиши &nbsp;ти, &nbsp;напиши &nbsp;ти,<br>\nБо &nbsp;я &nbsp;вже &nbsp;не &nbsp;можу...<br>\nО... &nbsp;не &nbsp;можу!.. &nbsp;А &nbsp;ти &nbsp;вже &nbsp;чув,<br>\nЩо &nbsp;війт &nbsp;нашу &nbsp;хату<br>\nКазав &nbsp;продать &nbsp;за &nbsp;податок?<br>\nА &nbsp;там &nbsp;небагато<br>\nУже &nbsp;було &nbsp;й &nbsp;доплачувать<br>\nГромадського &nbsp;біру:<br>\nДві &nbsp;баночці &nbsp;чи &nbsp;півтора...<br>\nТепер &nbsp;на &nbsp;подвір'ю<br>\nЗ &nbsp;діточками &nbsp;туляюся...<br>\nА &nbsp;де &nbsp;зимувати<br>\nБудуть &nbsp;твої &nbsp;сини &nbsp;любі?..<br>\nШтефанко &nbsp;і &nbsp;\"тату\"<br>\nУже &nbsp;каже, &nbsp;а &nbsp;Василько<br>\nВсьо &nbsp;пріч &nbsp;розуміє.<br>\n\"Мамо, &nbsp;- &nbsp;каже, &nbsp;- &nbsp;нема &nbsp;хлібця?\"<br>\n(А &nbsp;само &nbsp;аж &nbsp;мліє).<br>\n\"Нема, &nbsp;- &nbsp;кажу. &nbsp;- &nbsp;Мовчи, &nbsp;синку,<br>\nЗавтра &nbsp;прийде &nbsp;тато<br>\nТа &nbsp;принесе &nbsp;тобі &nbsp;хлібця!\" &nbsp;-<br>\n\"Багато?\" &nbsp;- &nbsp;\"Багато,<br>\nМій &nbsp;соколе, &nbsp;тільки &nbsp;не &nbsp;плач!\" &nbsp;-<br>\n\"Та &nbsp;я &nbsp;вже &nbsp;не &nbsp;буду!..<br>\nЯ &nbsp;би &nbsp;й &nbsp;перше &nbsp;був &nbsp;не &nbsp;плакав,<br>\nКоби &nbsp;попід &nbsp;груди<br>\nТак &nbsp;мня &nbsp;було &nbsp;не &nbsp;боліло!..<br>\nТа-бо &nbsp;й &nbsp;ти... &nbsp;А &nbsp;бачиш:<br>\nМені &nbsp;кажеш &nbsp;не &nbsp;плакати,<br>\nА &nbsp;сама &nbsp;все &nbsp;плачеш!<br>\nСкажу &nbsp;я &nbsp;всьо. &nbsp;- &nbsp;А &nbsp;таточко<br>\nЧи &nbsp;рано &nbsp;приїде?\" &nbsp;-<br>\n\"Рано, &nbsp;синку\".<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;...Не &nbsp;дочитав<br>\n- &nbsp;Діти &nbsp;мої, &nbsp;діти! &nbsp;-<br>\nТа &nbsp;й &nbsp;полетів!.. &nbsp;\"Лиш &nbsp;раз, &nbsp;лиш &nbsp;раз<br>\nНехай &nbsp;погодую<br>\nДіток &nbsp;моїх, &nbsp;а &nbsp;потому<br>\nНай &nbsp;ріжуть, &nbsp;мордують,<br>\nНай &nbsp;кліщами &nbsp;розривають &nbsp;-<br>\nНічим &nbsp;не &nbsp;питаю!..<br>\nА &nbsp;може, &nbsp;вже &nbsp;поховали?..<br>\nЙ &nbsp;мене &nbsp;поховають<br>\nРазом &nbsp;з &nbsp;вами, &nbsp;сини &nbsp;мої!..<br>\nА &nbsp;може, &nbsp;під &nbsp;тином?..<br>\nБоже, &nbsp;боже, &nbsp;бери &nbsp;життя,<br>\nБери, &nbsp;милостивий!<br>\nМилостивий? &nbsp;- &nbsp;О, &nbsp;горенько!<br>\nПекельний &nbsp;ти, &nbsp;боже!..<br>\nНе &nbsp;витерплю! &nbsp;Бери &nbsp;душу!!<br>\nНе &nbsp;можу &nbsp;- &nbsp;не &nbsp;можу!..\"<br>\nТа &nbsp;й &nbsp;вдарився &nbsp;об &nbsp;гостинець,<br>\nЯк &nbsp;гадина, &nbsp;звився.<br>\n- &nbsp;А &nbsp;я &nbsp;ще &nbsp;тут? &nbsp;Сини &nbsp;мої! &nbsp;-<br>\nЗнов &nbsp;зірвався, &nbsp;збився<br>\n<br>\nТа &nbsp;й &nbsp;полетів... &nbsp;Боже, &nbsp;за &nbsp;що &nbsp;ж &nbsp;така &nbsp;кара<br>\nЄму, &nbsp;молодому, &nbsp;чим &nbsp;він &nbsp;виноват?..<br>\nНас &nbsp;дома &nbsp;справляли &nbsp;за &nbsp;голубі &nbsp;хмари:<br>\nТам &nbsp;господь, &nbsp;казали, &nbsp;в &nbsp;його &nbsp;тра &nbsp;дуфать!<br>\nА &nbsp;ми &nbsp;ж &nbsp;не &nbsp;дуфали? &nbsp;Не &nbsp;ждемо &nbsp;і &nbsp;досі<br>\nВеликої &nbsp;правди &nbsp;з-за &nbsp;полових &nbsp;хмар?<br>\nЛиш &nbsp;град, &nbsp;та &nbsp;морози, &nbsp;та &nbsp;студені &nbsp;роси!..<br>\nМабіть, &nbsp;о &nbsp;ти &nbsp;боже, &nbsp;ми &nbsp;ждемо &nbsp;взадар!<br>\nМабіть, &nbsp;тільки &nbsp;правди &nbsp;у &nbsp;твоєму &nbsp;світі,<br>\nЩо &nbsp;в &nbsp;ворога &nbsp;купим &nbsp;за &nbsp;готову &nbsp;кров,<br>\nЗ &nbsp;саміського &nbsp;серця &nbsp;на &nbsp;хресті &nbsp;пролиту!..<br>\nМовчи, &nbsp;нерозумне, &nbsp;бо &nbsp;той &nbsp;добрий &nbsp;бог<br>\nУміє &nbsp;й &nbsp;карати, &nbsp;о &nbsp;- &nbsp;добре &nbsp;карати!..<br>\nІваночку, &nbsp;друже! &nbsp;- &nbsp;Нема, &nbsp;полетів!..<br>\nПерелетів &nbsp;море, &nbsp;і &nbsp;Альпи &nbsp;рогаті,<br>\nІ &nbsp;Угри &nbsp;великі, &nbsp;як &nbsp;сивий &nbsp;сокіл.<br>\n<br>\nА &nbsp;на &nbsp;чорні &nbsp;Чорногори<br>\nВже &nbsp;не &nbsp;несуть &nbsp;ноги &nbsp;-<br>\nКривавівські &nbsp;та &nbsp;розбиті!<br>\nПоваливсь &nbsp;небога<br>\nТа &nbsp;й &nbsp;знов &nbsp;устав: &nbsp;треба &nbsp;далі,<br>\nБо &nbsp;й &nbsp;тут, &nbsp;мабіть, &nbsp;люди<br>\nНе &nbsp;спитають &nbsp;про &nbsp;доленьку,<br>\nА &nbsp;питати &nbsp;будуть,<br>\nВідкіля &nbsp;і &nbsp;куди &nbsp;йде?<br>\nЩо &nbsp;буде &nbsp;казати?<br>\nЧи &nbsp;ймуть &nbsp;єму &nbsp;люди &nbsp;віри,<br>\nЩо &nbsp;йде &nbsp;годувати<br>\nДіток &nbsp;своїх &nbsp;зголоджених?<br>\nА &nbsp;спитають &nbsp;авдитора,<br>\nЧи &nbsp;много &nbsp;засудить<br>\nЦісарської &nbsp;для &nbsp;їх &nbsp;плати?..<br>\nНе &nbsp;бійтеся, &nbsp;кляті!<br>\nБудуть &nbsp;гроші, &nbsp;буде &nbsp;плата<br>\nІ &nbsp;крові &nbsp;багато!<br>\nУп'єтеся, &nbsp;як &nbsp;горівков,<br>\nПекельнії &nbsp;діти!..<br>\nОтакі-то, &nbsp;брате, &nbsp;люди<br>\nНа &nbsp;круглому &nbsp;світі:<br>\nЛиш &nbsp;грошей &nbsp;їм &nbsp;та &nbsp;крові &nbsp;їм,<br>\nКрові &nbsp;їм &nbsp;та &nbsp;грошей!..<br>\nНі &nbsp;- &nbsp;пекла &nbsp;їм, &nbsp;грані, &nbsp;джуми,<br>\nАршенику, &nbsp;боже,<br>\nТа &nbsp;ящурів &nbsp;молоденьких,<br>\nГадячого &nbsp;терла, &nbsp;-<br>\nМоже &nbsp;би, &nbsp;раз &nbsp;наситились,<br>\nВостаннє &nbsp;нажерлись!<br>\n<br>\nМинув &nbsp;Іван &nbsp;Чорні &nbsp;гори,<br>\nВиходить &nbsp;на &nbsp;поле,<br>\nПодивився &nbsp;наокола<br>\nТа &nbsp;дав &nbsp;сльозам &nbsp;волю.<br>\n- &nbsp;Боже, &nbsp;боже! &nbsp;Всюди &nbsp;щастя,<br>\nВсюди &nbsp;рай &nbsp;на &nbsp;світі,<br>\nЛиш &nbsp;я &nbsp;блуджу, &nbsp;як &nbsp;той &nbsp;злодій!<br>\nДіти &nbsp;мої, &nbsp;діти!<br>\nДоле &nbsp;моя &nbsp;нещаслива!<br>\nМісяцю-вівчарю!.. &nbsp;-<br>\nПодивився &nbsp;на &nbsp;ясного<br>\nТа &nbsp;й &nbsp;знов &nbsp;пішов &nbsp;далі,<br>\nДоки &nbsp;людей &nbsp;присипає<br>\nТа &nbsp;ніченька &nbsp;тиха.<br>\nЧи &nbsp;обминеш, &nbsp;безталанний,<br>\nВіщоване &nbsp;лихо?..<br>\nОбминеш, &nbsp;обійдешся,<br>\nІ &nbsp;з &nbsp;лихом, &nbsp;і &nbsp;з &nbsp;горем,<br>\nАле &nbsp;з &nbsp;людьми, &nbsp;серце &nbsp;моє,<br>\nНіколи, &nbsp;ніколи<br>\nНе &nbsp;минешся, &nbsp;не &nbsp;забудешся<br>\nНа &nbsp;дні &nbsp;моря &nbsp;світа!<br>\nНайдуть &nbsp;тебе, &nbsp;видобудуть,<br>\nПекельнії &nbsp;діти,<br>\nВидобудуть, &nbsp;привітають..<br>\nА &nbsp;чим &nbsp;привітають? &nbsp;-<br>\nПобачимо, &nbsp;серце &nbsp;моє,<br>\nПобачимо &nbsp;далі.<br>\nХодім &nbsp;тільки &nbsp;в &nbsp;Галіцію<br>\nМежи &nbsp;руські &nbsp;люди,<br>\nНехай &nbsp;свої &nbsp;привітають,<br>\nДоки &nbsp;чужі &nbsp;будуть.<br>\n<br>\nВ &nbsp;Галіції &nbsp;да &nbsp;в &nbsp;унії<br>\nПри &nbsp;зеленім &nbsp;гаю<br>\nОре &nbsp;бойко &nbsp;на &nbsp;пшеницю,<br>\nВоли &nbsp;попасає<br>\nТа &nbsp;й &nbsp;з &nbsp;наймитом &nbsp;полуднує.<br>\nНехай, &nbsp;на &nbsp;здоровля!<br>\nА &nbsp;тим &nbsp;часом &nbsp;із &nbsp;діброви &nbsp;-<br>\nЛедве &nbsp;несуть &nbsp;ноги &nbsp;-<br>\nШкандибає &nbsp;якийсь &nbsp;вояк,<br>\nГолодний &nbsp;та &nbsp;бідний:<br>\n- &nbsp;Христа &nbsp;ради, &nbsp;кришку &nbsp;хліба! &nbsp;-<br>\nТиждень &nbsp;не &nbsp;обідав...<br>\n- &nbsp;А &nbsp;ти &nbsp;звідки? &nbsp;- &nbsp;З &nbsp;Буковини.<br>\n- &nbsp;А &nbsp;що &nbsp;ж &nbsp;тут &nbsp;шукаєш?<br>\n- &nbsp;В &nbsp;мене &nbsp;діти, &nbsp;а... &nbsp;я... &nbsp;- &nbsp;Умовк.<br>\n- &nbsp;Еге, &nbsp;уже &nbsp;знаю.<br>\nСідай &nbsp;та &nbsp;жри! &nbsp;- &nbsp;А &nbsp;нищечком:<br>\n- &nbsp;Михасю, &nbsp;в &nbsp;карасню!..<br>\nСів, &nbsp;сердешний, &nbsp;хоче &nbsp;їсти...<br>\nАж &nbsp;тут &nbsp;два &nbsp;жандарі<br>\nВже &nbsp;з-за &nbsp;плечей &nbsp;і &nbsp;крадуться!<br>\n- &nbsp;Уставай, &nbsp;небоже!<br>\nОбіздрівся: &nbsp;- &nbsp;Ох, &nbsp;боже &nbsp;мій!<br>\n- &nbsp;І &nbsp;бог &nbsp;не &nbsp;поможе.<br>\nДавай &nbsp;руки! &nbsp;Чого &nbsp;стоїш?<br>\n- &nbsp;Панове &nbsp;кохані! &nbsp;-<br>\nОбкрутили &nbsp;ланцюжками,<br>\nПеред &nbsp;себе &nbsp;взяли<br>\nТа &nbsp;й &nbsp;займили &nbsp;до &nbsp;коменди.<br>\nА &nbsp;бойко &nbsp;з &nbsp;охоти,<br>\nЩо &nbsp;достане &nbsp;тілько &nbsp;грошей,<br>\nЛишив &nbsp;і &nbsp;роботу,<br>\nА &nbsp;сам &nbsp;побіг &nbsp;до &nbsp;господи<br>\nЖінці &nbsp;похвалитись.<br>\nТреба &nbsp;буде &nbsp;на &nbsp;ярмарку<br>\nКоралі &nbsp;купити.\n\n\n<br><br>\n"
}