{
  "author": "NLDZmX5oJ",
  "id": "fEKPQApe",
  "title": "КВІТКОВЕ ВЕСІЛЛЯ. Алегоричний жарт",
  "link": "metrs_poem.php?poem=16976",
  "html": "\n<h4></h4>\n\n<a href=\"/metrs.php?id=89&amp;type=tvorch\" class=\"redhr1\">Творчість</a> |\n<a href=\"/metrs.php?id=89&amp;type=biogr\" class=\"redhr1\">Біографія</a> |\n<a href=\"/metrs.php?id=89&amp;type=critiques\" class=\"redhr1\">Критика</a>\n\n<h4>КВІТКОВЕ ВЕСІЛЛЯ. Алегоричний жарт</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;вишневому &nbsp;садочку,<br>\n<br>\nПід &nbsp;вербою, &nbsp;в &nbsp;холодочку,<br>\n<br>\nЩоб &nbsp;лихо &nbsp;прогнать<br>\n<br>\nІ &nbsp;щоб &nbsp;долю &nbsp;звеселити,<br>\n<br>\nЗаходились &nbsp;наші &nbsp;квіти<br>\n<br>\nВесілля &nbsp;гулять.<br>\n<br>\nНе &nbsp;було &nbsp;б &nbsp;таких &nbsp;новинок,<br>\n<br>\nТа &nbsp;хрещатенький &nbsp;Барвінок<br>\n<br>\nУсіх &nbsp;здивував &nbsp;—<br>\n<br>\nВін &nbsp;Фіалочку &nbsp;блакитну,<br>\n<br>\nНаче &nbsp;панночку &nbsp;тендітну,<br>\n<br>\nЗа &nbsp;себе &nbsp;узяв.<br>\n<br>\nПосередині &nbsp;в &nbsp;таночку<br>\n<br>\nУ &nbsp;зеленому &nbsp;віночку<br>\n<br>\nТанцює &nbsp;Будяк.<br>\n<br>\nКругом &nbsp;свашки, &nbsp;і &nbsp;сусідки,<br>\n<br>\nІ &nbsp;Фасолі, &nbsp;і &nbsp;Нагідки,<br>\n<br>\nІ &nbsp;між &nbsp;ними &nbsp;Мак.<br>\n<br>\nНаче &nbsp;справжнії &nbsp;музики,<br>\n<br>\nГрають &nbsp;Півні &nbsp;та &nbsp;Індики,<br>\n<br>\nДеренчить &nbsp;Гусак.<br>\n<br>\nА &nbsp;Будяк &nbsp;всіх &nbsp;потішає,<br>\n<br>\nПідморгне &nbsp;і &nbsp;примовляє:<br>\n<br>\n«Отак, &nbsp;квіти, &nbsp;так!<br>\n<br>\nТанцювала &nbsp;риба &nbsp;з &nbsp;раком,<br>\n<br>\nА &nbsp;морквиця &nbsp;з &nbsp;пастернаком,<br>\n<br>\nТа &nbsp;не &nbsp;краще &nbsp;нас!<br>\n<br>\nНуте &nbsp;ж &nbsp;швидко, &nbsp;шпарко, &nbsp;квіти,<br>\n<br>\nМолодих &nbsp;повеселити &nbsp;—<br>\n<br>\nОдин &nbsp;тому &nbsp;час!<br>\n<br>\nОй &nbsp;козаче &nbsp;молоденький,<br>\n<br>\nНаш &nbsp;Барвінку &nbsp;зелененький,<br>\n<br>\nПотіш &nbsp;Будяка,<br>\n<br>\nІ &nbsp;у &nbsp;парі &nbsp;з &nbsp;молодою<br>\n<br>\nМіж &nbsp;своєю &nbsp;перезвою<br>\n<br>\nУтніть &nbsp;тропака!<br>\n<br>\nНехай &nbsp;гляне &nbsp;Редька &nbsp;в &nbsp;дірку,<br>\n<br>\nПереверне &nbsp;долю &nbsp;гірку<br>\n<br>\nДогори &nbsp;хвостом<br>\n<br>\nІ &nbsp;музиченьку &nbsp;почує,<br>\n<br>\nПотанцює, &nbsp;пожартує<br>\n<br>\nЗ &nbsp;товстим &nbsp;Будяком.<br>\n<br>\nТільки &nbsp;й &nbsp;щастя, &nbsp;тільки &nbsp;й &nbsp;жити,<br>\n<br>\nПокіль &nbsp;буде &nbsp;сонце &nbsp;гріти, &nbsp;—<br>\n<br>\nПов'янем &nbsp;колись!<br>\n<br>\nЯк &nbsp;там &nbsp;буде &nbsp;— &nbsp;знає &nbsp;доля,<br>\n<br>\nА &nbsp;ще &nbsp;покіль &nbsp;наша &nbsp;воля,<br>\n<br>\nГуляй, &nbsp;не &nbsp;журись!»<br>\n<br>\nДе &nbsp;взялись &nbsp;Чижі &nbsp;й &nbsp;Синиці,<br>\n<br>\nПрищебечують &nbsp;музиці,<br>\n<br>\nЩе &nbsp;пристав &nbsp;і &nbsp;Шпак.<br>\n<br>\nБудяк &nbsp;скаче, &nbsp;не &nbsp;вгаває,<br>\n<br>\nПідморгне &nbsp;і &nbsp;примовляє:<br>\n<br>\n«Отак, &nbsp;квіти, &nbsp;так!» &nbsp;<br>\n\n\n\n<br><br>\n"
}