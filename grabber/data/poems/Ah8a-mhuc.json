{
  "author": "vKtquhYw",
  "id": "Ah8a-mhuc",
  "title": "5. ПІСНЯ ЧЕТВЕРТА",
  "link": "/metrs_poem.php?poem=8153",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>5. ПІСНЯ ЧЕТВЕРТА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp;І<br>\nОй &nbsp;загули &nbsp;талимбаси &nbsp;мідяні,<br>\nОй &nbsp;заржали &nbsp;кониченьки &nbsp;вороні;<br>\nСтара &nbsp;брама &nbsp;усміхнулася,<br>\nЩо &nbsp;ворота &nbsp;одімкнулися.<br>\n<br>\nОй &nbsp;злинула &nbsp;лебідонька &nbsp;із &nbsp;гнізда;<br>\nГрає &nbsp;конем &nbsp;Рарожинська &nbsp;молода:<br>\nБілі &nbsp;шати, &nbsp;золотії &nbsp;береги,<br>\nСиплють &nbsp;іскрами &nbsp;каміння &nbsp;дорогі.<br>\n<br>\n\"Ой &nbsp;іду &nbsp;я, &nbsp;іду &nbsp;до &nbsp;шлюбу,<br>\nНа &nbsp;вашу, &nbsp;воріженьки, &nbsp;згубу!<br>\nОй &nbsp;заграно &nbsp;мені &nbsp;і &nbsp;забубнено,<br>\nТільки &nbsp;мене &nbsp;не &nbsp;полюблено,<br>\n<br>\nА &nbsp;сама &nbsp;я &nbsp;женихів &nbsp;своїх &nbsp;люблю &nbsp;-<br>\nУ &nbsp;серденьку, &nbsp;як &nbsp;у &nbsp;пеклі, &nbsp;потополю.<br>\nГорить-кипить &nbsp;гірке &nbsp;серденько &nbsp;моє...<br>\nОй &nbsp;усім &nbsp;вам, &nbsp;женишеньки, &nbsp;місце &nbsp;є!\"<br>\n<br>\n &nbsp; &nbsp; &nbsp; &nbsp; &nbsp;ІІ<br>\nОй &nbsp;в &nbsp;Гадячі, &nbsp;серед &nbsp;ринку,<br>\nРевнули &nbsp;гармати...<br>\n\"Не &nbsp;нам, &nbsp;шляхто &nbsp;моя &nbsp;вірна,<br>\nВід &nbsp;хлопства &nbsp;втікати!\"<br>\n<br>\nОй &nbsp;лискає &nbsp;в &nbsp;чорних &nbsp;хмарах<br>\nЗубчаста &nbsp;грімниця;<br>\nХто &nbsp;ж &nbsp;то &nbsp;в'ється &nbsp;між &nbsp;димами,<br>\nЯк &nbsp;біла &nbsp;орлиця?<br>\n<br>\n\"Дозволь, &nbsp;батьку, &nbsp;із &nbsp;жупана<br>\nСрібний &nbsp;гудзь &nbsp;зірвати!<br>\nОй &nbsp;не &nbsp;візьмуть &nbsp;чарівницю<br>\nКозацькі &nbsp;гармати.<br>\n<br>\nОй &nbsp;у &nbsp;тебе, &nbsp;отамане,<br>\nЗамовна &nbsp;рушниця:<br>\nНаші &nbsp;кулі &nbsp;одвертає<br>\nПанна-чарівниця.<br>\n<br>\nОй &nbsp;ти &nbsp;знаєш, &nbsp;отамане,<br>\nВсяке &nbsp;характерство:<br>\nШкода, &nbsp;шкода &nbsp;товариства,<br>\nЛюбого &nbsp;братерства!\"<br>\n<br>\nОкрилася &nbsp;шляхта &nbsp;димом,<br>\nРушниці &nbsp;гримають;<br>\nГадячане, &nbsp;як &nbsp;снопики,<br>\nПо &nbsp;землі &nbsp;лягають.<br>\n<br>\nОкрилася &nbsp;шляхта &nbsp;димом,<br>\nКрізь &nbsp;дим &nbsp;огонь &nbsp;сяє;<br>\nЛискавкою &nbsp;між &nbsp;лавами<br>\nПанночка &nbsp;літає.<br>\n<br>\nОй &nbsp;не &nbsp;важся, &nbsp;пане &nbsp;Голко,<br>\nПанну &nbsp;зустрічати:<br>\nЗачарує &nbsp;семип'ядну &nbsp;-<br>\nНе &nbsp;втрапиш &nbsp;стріляти.<br>\n<br>\nОй &nbsp;не &nbsp;важся, &nbsp;пане &nbsp;Голко,<br>\nПанну &nbsp;наїжджати:<br>\nЗачарує &nbsp;гостру &nbsp;шаблю &nbsp;-<br>\nНе &nbsp;влучиш &nbsp;рубати.<br>\n<br>\nОй &nbsp;не &nbsp;важся &nbsp;чарівниці<br>\nУ &nbsp;вічі &nbsp;заглянуть:<br>\nОбомліють &nbsp;бистрі &nbsp;ноги,<br>\nРученьки &nbsp;зав'януть.<br>\n<br>\nПрорубався &nbsp;пан &nbsp;отаман<br>\nДо &nbsp;панни &nbsp;близенько, &nbsp;-<br>\nЗаблищали &nbsp;карі &nbsp;очі,<br>\nТьохнуло &nbsp;серденько...<br>\n<br>\n\"Гей &nbsp;козаки-товариші<br>\nПанцерного &nbsp;полку!<br>\nОступіте &nbsp;у &nbsp;три &nbsp;лави<br>\nОтамана &nbsp;Голку.<br>\n<br>\nРозвертайте &nbsp;по-лицарській<br>\nЗа &nbsp;лавою &nbsp;лаву:<br>\nРозточимо &nbsp;з &nbsp;усіх &nbsp;боків<br>\nНа &nbsp;панів &nbsp;облаву.<br>\n<br>\nЧи &nbsp;то &nbsp;ж &nbsp;слава &nbsp;- &nbsp;на &nbsp;капусту<br>\nЗсікти &nbsp;жменю &nbsp;шляхти?<br>\nОй &nbsp;лучче &nbsp;нам &nbsp;їх &nbsp;руками,<br>\nЯк &nbsp;курей, &nbsp;забрати\".<br>\n<br>\nОй &nbsp;закинув &nbsp;пан &nbsp;отаман<br>\nЩо &nbsp;рибалка &nbsp;сітку:<br>\nУскочила &nbsp;Рарожинська,<br>\nЯк &nbsp;пташка &nbsp;у &nbsp;клітку.<br>\n<br>\nТрепечуться &nbsp;у &nbsp;неводі<br>\nКарасі &nbsp;червоні;<br>\nНі &nbsp;до &nbsp;втеку &nbsp;гордій &nbsp;шляхті,<br>\nНі &nbsp;до &nbsp;оборони.<br>\n<br>\nОй &nbsp;наш &nbsp;Голка &nbsp;за &nbsp;морями<br>\nХарактерства &nbsp;вчився;<br>\nОй &nbsp;хто &nbsp;б &nbsp;його &nbsp;переважив,<br>\nЩе &nbsp;той &nbsp;не &nbsp;родився.<br>\n<br>\nТа &nbsp;не &nbsp;гаразд, &nbsp;пане &nbsp;Голко,<br>\nНе &nbsp;гаразд &nbsp;ти &nbsp;робиш,<br>\nЩо &nbsp;з &nbsp;поклоном &nbsp;низесеньким<br>\nПанну &nbsp;з &nbsp;коня &nbsp;зводиш.<br>\n<br>\nКоли &nbsp;б &nbsp;тобі, &nbsp;отамане,<br>\nТа &nbsp;не &nbsp;занедбати<br>\nПідкинути &nbsp;підвалину<br>\nПід &nbsp;бабину &nbsp;хату!<br>\n<br>\nКоли &nbsp;б &nbsp;тебе &nbsp;чарівниця<br>\nНе &nbsp;зачарувала<br>\nІ &nbsp;завзяття &nbsp;козацького<br>\nНе &nbsp;загальмувала.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nЗападає &nbsp;низько<br>\nЧервонеє &nbsp;сонце<br>\nУ &nbsp;пили &nbsp;та &nbsp;в &nbsp;тумани.<br>\n\"Ой &nbsp;стійте, &nbsp;не &nbsp;риньте<br>\nУ &nbsp;шляхетський &nbsp;замок,<br>\nБрати &nbsp;мої &nbsp;гадячане!<br>\n<br>\nОй &nbsp;злетів &nbsp;пугач<br>\nНа &nbsp;високу &nbsp;браму,<br>\nТа, &nbsp;як &nbsp;пугу, &nbsp;та &nbsp;пугу!<br>\nОй &nbsp;чує, &nbsp;чує<br>\nКозацькеє &nbsp;серце<br>\nЯкусь &nbsp;великую &nbsp;тугу.<br>\n<br>\nОй &nbsp;не &nbsp;дурно, &nbsp;браття,<br>\nВиїхала &nbsp;шляхта<br>\nНа &nbsp;останній &nbsp;грець &nbsp;з &nbsp;козаками:<br>\nМабуть, &nbsp;начинила<br>\nСклепи &nbsp;будинкові<br>\nІ &nbsp;підкопи &nbsp;порохами\".<br>\n<br>\nНе &nbsp;слухають &nbsp;хлопці<br>\nІ &nbsp;батьки &nbsp;старії,<br>\nРинуть &nbsp;на &nbsp;здобич &nbsp;велику.<br>\nОй &nbsp;багато &nbsp;люду,<br>\nБідолах &nbsp;убогих,<br>\nУкоротить &nbsp;собі &nbsp;віку!<br>\n<br>\nВиводять &nbsp;хлоп'ята<br>\nКоней &nbsp;у &nbsp;наряді,<br>\nВиносять &nbsp;панські &nbsp;риштунки,<br>\nА &nbsp;сірома &nbsp;вбога,<br>\nБудинки, &nbsp;дейнеки<br>\nП'ють &nbsp;коштовні &nbsp;трунки.<br>\n<br>\nОй &nbsp;запало &nbsp;сонце<br>\nВ &nbsp;пили &nbsp;та &nbsp;в &nbsp;тумани, &nbsp;-<br>\nХмари &nbsp;полом'ям &nbsp;палають:<br>\nОй &nbsp;у &nbsp;останнє<br>\nП'яні &nbsp;бідолахи<br>\nВеселих &nbsp;пісень &nbsp;співають!<br>\n<br>\n &nbsp; &nbsp; &nbsp; &nbsp;ІV<br>\nОй &nbsp;місяцю &nbsp;маю!<br>\nНе &nbsp;світи &nbsp;з-за &nbsp;гаю,<br>\nНехай &nbsp;ясно &nbsp;серед &nbsp;ночі<br>\nКупало &nbsp;палає.<br>\n<br>\nНехай &nbsp;кругом &nbsp;грища<br>\nТемна &nbsp;ніч &nbsp;наступить;<br>\nНехай &nbsp;кожне &nbsp;приголубить,<br>\nКого &nbsp;вірно &nbsp;любить.<br>\n<br>\nОй &nbsp;заховав &nbsp;місяць<br>\nМолодії &nbsp;роги;<br>\nПотемніли &nbsp;стежки &nbsp;в &nbsp;полі<br>\nІ &nbsp;биті &nbsp;дороги.<br>\n<br>\nКупальні &nbsp;дівчата<br>\nЧерез &nbsp;огонь &nbsp;скачуть,<br>\nА &nbsp;матірки &nbsp;із &nbsp;батьками<br>\nПо &nbsp;убитих &nbsp;плачуть.<br>\n<br>\nСпівають &nbsp;дівчата,<br>\nЯк &nbsp;у &nbsp;дзвони &nbsp;дзвонять,<br>\nА &nbsp;понурії &nbsp;панове<br>\nПобитих &nbsp;хоронять.<br>\n<br>\nЧорна &nbsp;потороча<br>\nДо &nbsp;панів &nbsp;побралась.<br>\nКому &nbsp;печаль, &nbsp;кому &nbsp;горе &nbsp;-<br>\nПоторочі &nbsp;радість.<br>\n<br>\nУкрила &nbsp;ніч &nbsp;темна<br>\nКривавії &nbsp;жнива.<br>\nКому &nbsp;печаль, &nbsp;кому &nbsp;горе &nbsp;-<br>\nЧорному &nbsp;пожива.<br>\n<br>\nСтиха &nbsp;чорний, &nbsp;стиха<br>\nСповідає &nbsp;панство,<br>\nЗа &nbsp;людську &nbsp;кров &nbsp;обітує<br>\nНебеснеє &nbsp;царство.<br>\n<br>\nСтиха &nbsp;чорний, &nbsp;стиха<br>\nХлопство &nbsp;научає, &nbsp;-<br>\nОй &nbsp;хто &nbsp;сіє &nbsp;головами,<br>\nА &nbsp;він &nbsp;зажинає.<br>\n<br>\n &nbsp; &nbsp; &nbsp; &nbsp; &nbsp;V<br>\nНе &nbsp;для &nbsp;тебе, &nbsp;Голко,<br>\nМолодецькі &nbsp;жарти:<br>\nВзявши &nbsp;мушкет, &nbsp;коло &nbsp;панни<br>\nДодержуєш &nbsp;варти.<br>\n<br>\nТо &nbsp;не &nbsp;голуб &nbsp;сизий<br>\nКруг &nbsp;голубки &nbsp;ходить:<br>\nПан &nbsp;отаман &nbsp;із &nbsp;панянки<br>\nІ &nbsp;очей &nbsp;не &nbsp;зводить.<br>\n<br>\nБережися, &nbsp;Голко,<br>\nДівочої &nbsp;речі,<br>\nЩоб &nbsp;панянка &nbsp;не &nbsp;влестила<br>\nТвого &nbsp;серця &nbsp;грече.<br>\n<br>\nБережися, &nbsp;Голко,<br>\nДівочої &nbsp;вроди.<br>\nЩоб &nbsp;не &nbsp;випустив &nbsp;ти &nbsp;панства<br>\nЗа &nbsp;Дніпрові &nbsp;води.<br>\n<br>\nНе &nbsp;вберігся &nbsp;Голка<br>\nКраси &nbsp;молодої,<br>\nСідлав &nbsp;панам &nbsp;потай &nbsp;ради<br>\nВоронії &nbsp;коні.<br>\n<br>\nНе &nbsp;вберігся &nbsp;Голка<br>\nТихої &nbsp;розмови:<br>\nНаготовив &nbsp;панам &nbsp;зброю<br>\nУ &nbsp;темній &nbsp;дуброві.<br>\n<br>\nКрикнув &nbsp;опівночі &nbsp;<br>\nПівень &nbsp;кукуріку!<br>\nНе &nbsp;побачать &nbsp;гадячане<br>\nСіроми &nbsp;довіку.<br>\n<br>\nКрикнув &nbsp;пугач &nbsp;пугу!<br>\nЗемля &nbsp;застогнала,<br>\nЗаревла &nbsp;її &nbsp;утроба,<br>\nОгнем &nbsp;запалала.<br>\n<br>\nПанськії &nbsp;будинки<br>\nПід &nbsp;небом &nbsp;літають,<br>\nА &nbsp;панове &nbsp;із &nbsp;Гадяча<br>\nУ &nbsp;Лубні &nbsp;втікають.<br>\n<br>\nОбернулось &nbsp;грище &nbsp;<br>\nНа &nbsp;страшну &nbsp;тривогу,<br>\nПрисвічує &nbsp;красний &nbsp;півень<br>\nВтікачам &nbsp;дорогу.<br>\n<br>\nЧи &nbsp;ясно, &nbsp;чи &nbsp;темно &nbsp;-<br>\nЖваво &nbsp;втеком &nbsp;чешуть,<br>\nТільки &nbsp;коні &nbsp;воронії<br>\nПідковами &nbsp;крешуть.\n\n\n<br><br>\n"
}