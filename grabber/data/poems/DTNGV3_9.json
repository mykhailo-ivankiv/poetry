{
  "author": "THrWQ4N4",
  "id": "DTNGV3_9",
  "title": "6. АВДИТОР",
  "link": "/metrs_poem.php?poem=7851",
  "html": "\n<h4></h4>\n\n<a href=\"/metrs.php?id=318&amp;type=tvorch\" class=\"redhr1\">Творчість</a> |\n<a href=\"/metrs.php?id=318&amp;type=biogr\" class=\"redhr1\">Біографія</a> |\n<a href=\"/metrs.php?id=318&amp;type=critiques\" class=\"redhr1\">Критика</a>\n\n<h4>6. АВДИТОР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;Чернівцях &nbsp;в &nbsp;кам'яниці,<br>\nВ &nbsp;широкій &nbsp;кімнаті<br>\nСидя &nbsp;штири &nbsp;офіцери<br>\nУ &nbsp;білих &nbsp;кабатах;<br>\nСивий &nbsp;майор &nbsp;напередні,<br>\nЗа &nbsp;столом &nbsp;авдитор,<br>\nШтири &nbsp;шаржі, &nbsp;два &nbsp;геймані &nbsp;-<br>\nВсі &nbsp;будуть &nbsp;судити &nbsp;<br>\nАрештанта &nbsp;молодого.<br>\nІване, &nbsp;Іване! &nbsp;-<br>\nЗадзвонили &nbsp;у &nbsp;хоромах<br>\nГолосні &nbsp;кайдани.<br>\nМайор &nbsp;плюнув, &nbsp;гейманери<br>\nПовтирали &nbsp;сльози...<br>\nОтворились &nbsp;пишні &nbsp;двері,<br>\nА &nbsp;поганий &nbsp;профуз<br>\nПхнув &nbsp;рештанта &nbsp;всередину &nbsp;-<br>\nЯк &nbsp;та &nbsp;земля, &nbsp;чорний!<br>\nА &nbsp;авдитор &nbsp;молоденький,<br>\nПишинй &nbsp;та &nbsp;моторний,<br>\nІ &nbsp;за &nbsp;перо! &nbsp;- &nbsp;Як &nbsp;зовешся?<br>\n- &nbsp;Я, &nbsp;ласкавий &nbsp;пане?<br>\n- &nbsp;Тож-то &nbsp;нудний! &nbsp;Хто &nbsp;ж, &nbsp;як &nbsp;не &nbsp;ти?<br>\n- &nbsp;Іван, &nbsp;пишусь &nbsp;Званич.<br>\n- &nbsp;Відки &nbsp;родом? &nbsp;- &nbsp;З &nbsp;Буковини.<br>\nНі &nbsp;батька, &nbsp;ні &nbsp;неньки.<br>\nЯ &nbsp;остався &nbsp;сиротою...<br>\nЩе &nbsp;був &nbsp;я &nbsp;маленький &nbsp;-<br>\nСиротою, &nbsp;мій &nbsp;паночку...<br>\nБоже &nbsp;милий, &nbsp;боже,<br>\nКоби &nbsp;знали, &nbsp;як &nbsp;то &nbsp;гірко! &nbsp;-<br>\nСказать &nbsp;вам &nbsp;не &nbsp;можу,<br>\nЯк &nbsp;то &nbsp;гірко!.. &nbsp;Мене &nbsp;били,<br>\nМене &nbsp;катували,<br>\nУ &nbsp;плуг &nbsp;мене &nbsp;упрягали, &nbsp;-<br>\nНе &nbsp;замордували,<br>\nБо &nbsp;й &nbsp;мені &nbsp;бог &nbsp;тримав &nbsp;долю<br>\nУ &nbsp;своєму &nbsp;світі...<br>\nКатерино, &nbsp;Катерино,<br>\nРожевий &nbsp;мій &nbsp;квіте!<br>\nЯк &nbsp;барвінок &nbsp;серед &nbsp;зими,<br>\nЗоря &nbsp;серед &nbsp;ночі,<br>\nТак &nbsp;ти &nbsp;мені &nbsp;була &nbsp;на &nbsp;світі!..<br>\nДа &nbsp;що &nbsp;я &nbsp;клопочу<br>\nВас &nbsp;речами &nbsp;отакими!<br>\nВи &nbsp;не &nbsp;ймете &nbsp;віри, &nbsp;-<br>\nЯ &nbsp;мав &nbsp;долю, &nbsp;пани &nbsp;мої! &nbsp;-<br>\nПрийшли &nbsp;та &nbsp;остригли<br>\nЦісарськими &nbsp;ножичками...<br>\nЩо &nbsp;мушу &nbsp;робити?<br>\nА &nbsp;я &nbsp;думав, &nbsp;пан &nbsp;авдитор,<br>\nЩе &nbsp;на &nbsp;світі &nbsp;жити,<br>\nЩе &nbsp;відтепер... &nbsp;Не &nbsp;судилось!<br>\nТака, &nbsp;мабіть, &nbsp;доля!<br>\nО &nbsp;пане &nbsp;мій, &nbsp;авдиторю,<br>\nБодай-то &nbsp;ніколи<br>\nЛиш &nbsp;сироти &nbsp;без &nbsp;доленьки<br>\nНе &nbsp;було &nbsp;на &nbsp;світі!..<br>\nДухне &nbsp;веснов &nbsp;із-за &nbsp;моря,<br>\nЗемля &nbsp;пустить &nbsp;квіти,<br>\nУберуть &nbsp;їй &nbsp;рястом-гаєм,<br>\nЯк &nbsp;у &nbsp;раю &nbsp;мая, &nbsp;-<br>\nСипне &nbsp;хмара &nbsp;чорним &nbsp;градом:<br>\nНі &nbsp;цвіту, &nbsp;ні &nbsp;раю,<br>\nТільки &nbsp;зима &nbsp;леду &nbsp;крига.<br>\nТака &nbsp;моя &nbsp;доля!<br>\nОдружився, &nbsp;доробився<br>\nТа &nbsp;й &nbsp;думаю: &nbsp;\"Гоя!<br>\nТепер &nbsp;жити!\" &nbsp;- &nbsp;От &nbsp;нажився!<br>\nТепер, &nbsp;мабіть, &nbsp;стане...<br>\n- &nbsp;А &nbsp;чо &nbsp;ж &nbsp;ти &nbsp;втік? &nbsp;- &nbsp;Я &nbsp;не &nbsp;втікав,<br>\nА &nbsp;так &nbsp;пішов, &nbsp;пане.<br>\nПрочитайе &nbsp;оце &nbsp;письмо! &nbsp;-<br>\nЩо &nbsp;я &nbsp;мав &nbsp;робити?<br>\nЯ &nbsp;просився &nbsp;в &nbsp;капітана &nbsp;-<br>\nНе &nbsp;хотів &nbsp;пустити,<br>\nЩе &nbsp;й &nbsp;набився! &nbsp;А &nbsp;я &nbsp;пішов<br>\nНа &nbsp;господню &nbsp;волю.<br>\nЯ &nbsp;так &nbsp;думав: &nbsp;погодую<br>\nДіточок &nbsp;голодних<br>\nТа &nbsp;й &nbsp;вернуся &nbsp;назад &nbsp;в &nbsp;військо; &nbsp;<br>\nПани &nbsp;не &nbsp;полають<br>\nЗа &nbsp;те, &nbsp;що &nbsp;для &nbsp;діточок<br>\nХлібця &nbsp;устараю...<br>\nА &nbsp;хто &nbsp;ж &nbsp;для &nbsp;їх &nbsp;устарає?..<br>\nПане &nbsp;мій, &nbsp;авдитор,<br>\nСкажіть &nbsp;мені &nbsp;щиру &nbsp;правду:<br>\nА &nbsp;у &nbsp;вас &nbsp;є &nbsp;діти?<br>\n- &nbsp;В &nbsp;мене? &nbsp;Нема! &nbsp;- &nbsp;Ох, &nbsp;як &nbsp;шкода!<br>\nТоді &nbsp;би &nbsp;ви &nbsp;знали, &nbsp;<br>\nЯк &nbsp;то &nbsp;серце &nbsp;дуже &nbsp;болить!..<br>\n- &nbsp;Ти &nbsp;дурень! &nbsp;- &nbsp;О &nbsp;пане,<br>\nБогдай &nbsp;вам &nbsp;не &nbsp;довелось<br>\nНіколи &nbsp;у &nbsp;світі!..<br>\nДіти &nbsp;мої &nbsp;нещасливі,<br>\nДіти &nbsp;мої, &nbsp;діти! &nbsp;- &nbsp;<br>\nТа &nbsp;й &nbsp;заплакав. &nbsp;А &nbsp;авдитор,<br>\nДивлячись &nbsp;на &nbsp;него,<br>\nПо-німецьки &nbsp;викривився:<br>\n- &nbsp;А &nbsp;тобі, &nbsp;пся &nbsp;вего,<br>\nНе &nbsp;читали &nbsp;артикули?<br>\n- &nbsp;Які &nbsp;артикули?<br>\n- &nbsp;Про &nbsp;олово &nbsp;та &nbsp;про &nbsp;порох!<br>\n- &nbsp;Та &nbsp;ми, &nbsp;пане, &nbsp;чули<br>\nЩе &nbsp;й &nbsp;не &nbsp;оден; &nbsp;але &nbsp;про &nbsp;те,<br>\nЯк &nbsp;діти &nbsp;вмирають<br>\nІз &nbsp;голоду, &nbsp;- &nbsp;це &nbsp;ніколи<br>\nВ &nbsp;школі &nbsp;не &nbsp;читали.<br>\nАле &nbsp;я &nbsp;знав, &nbsp;що &nbsp;таке &nbsp;буде,<br>\nПане &nbsp;мій, &nbsp;авдитор!..<br>\nДоле &nbsp;моя &nbsp;нещаслива!<br>\nДіти &nbsp;мої, &nbsp;діти!..<br>\n- &nbsp;А &nbsp;тепер &nbsp;же &nbsp;що &nbsp;думаєш,<br>\nЗваничу &nbsp;Іване?<br>\n- &nbsp;Я &nbsp;думаю, &nbsp;що &nbsp;пустите<br>\nХоть &nbsp;тепер &nbsp;додому,<br>\nДо &nbsp;діточок!.. &nbsp;Пустіть, &nbsp;пани,<br>\nПустіть, &nbsp;мої &nbsp;сизі,<br>\nХоть &nbsp;на &nbsp;днину, &nbsp;хоть &nbsp;на &nbsp;півдня,<br>\nХоть &nbsp;лиш &nbsp;на &nbsp;годину!<br>\nЯ &nbsp;вернуся! &nbsp;Бігме, &nbsp;вернусь!<br>\nНе &nbsp;смійтеся, &nbsp;пане. &nbsp;-<br>\nМайор &nbsp;махнув; &nbsp;гарештанта<br>\nНазад &nbsp;у &nbsp;кайдани<br>\nЗакували &nbsp;та &nbsp;й &nbsp;одвели<br>\nУ &nbsp;катуш &nbsp;вартові.<br>\nА &nbsp;в &nbsp;справниці &nbsp;осталися<br>\nСудці &nbsp;з &nbsp;авдитором.<br>\n- &nbsp;Яку &nbsp;кару &nbsp;судитимем? &nbsp;-<br>\nПитається &nbsp;майор<br>\nАвдитора. &nbsp;- &nbsp;В &nbsp;шість &nbsp;вулицю.<br>\nЩо &nbsp;кажуть &nbsp;гемайні?<br>\n- &nbsp;Ми &nbsp;просимо &nbsp;панів &nbsp;славних,<br>\nМоже, &nbsp;подарують<br>\nСтрашну &nbsp;кару! &nbsp;Він &nbsp;молодий...<br>\n- &nbsp;Ви, &nbsp;може, &nbsp;не &nbsp;чули,<br>\nСякі-такі, &nbsp;що &nbsp;він &nbsp;утік?<br>\nЩе &nbsp;й &nbsp;то &nbsp;милостиня,<br>\nЩо &nbsp;не &nbsp;кажем &nbsp;розстріляти!<br>\n- &nbsp;Ліпше, &nbsp;мабіть, &nbsp;гинуть,<br>\nПане &nbsp;майор!.. &nbsp;- &nbsp;Нема &nbsp;коли!<br>\nЩо &nbsp;кажуть &nbsp;капрали?<br>\n- &nbsp;Ми &nbsp;просимо &nbsp;хоть &nbsp;обменшить<br>\nСтаршну, &nbsp;тяжку &nbsp;кару.<br>\nХоть &nbsp;на &nbsp;буки! &nbsp;- &nbsp;Що &nbsp;за &nbsp;дука!<br>\nФельфебри, &nbsp;а &nbsp;ви &nbsp;що?<br>\n- &nbsp;Ми &nbsp;так, &nbsp;як &nbsp;ви, &nbsp;пане &nbsp;майор;<br>\nМи &nbsp;у &nbsp;всьому &nbsp;нижчі.<br>\nХай &nbsp;улиця. &nbsp;- &nbsp;А &nbsp;що &nbsp;кажуть<br>\nПани &nbsp;офіцери?<br>\n- &nbsp;Ми &nbsp;думаєм, &nbsp;що &nbsp;замалу<br>\nКару &nbsp;засудили.<br>\nРозгніваєм &nbsp;єднорала,<br>\nА &nbsp;відтак &nbsp;що &nbsp;буде?..<br>\nМи &nbsp;кажемо &nbsp;розстріляти!<br>\n- &nbsp;Нехай &nbsp;таки &nbsp;буде<br>\nПри &nbsp;вулиці, &nbsp;- &nbsp;каже &nbsp;майор, &nbsp;-<br>\nБо &nbsp;много &nbsp;писати;<br>\nОбершт &nbsp;просив &nbsp;не &nbsp;бариться,<br>\nПрийти &nbsp;в &nbsp;карти &nbsp;грати.<br>\n<br>\nА &nbsp;другої &nbsp;днини &nbsp;о &nbsp;сьомій &nbsp;годині,<br>\nЯк &nbsp;стали &nbsp;тамбори &nbsp;дрібний &nbsp;вірбіль &nbsp;грать...<br>\nБудь &nbsp; &nbsp;проклята &nbsp;мати, &nbsp;проклята &nbsp;та &nbsp;днина,<br>\nКоли &nbsp;породила &nbsp;ці &nbsp;вірші &nbsp;писать!<br>\nКоли &nbsp;породила &nbsp;очима &nbsp;дивиться,<br>\nЯк &nbsp;будуть &nbsp;козаче &nbsp;тіло &nbsp;то &nbsp;кроїть,<br>\nЯк &nbsp;буде &nbsp;кров &nbsp;червона, &nbsp;не &nbsp;чорна &nbsp;кров &nbsp;литься!<br>\nДивіться, &nbsp;камрати, &nbsp;дивіться, &nbsp;дивіть,<br>\nЯк &nbsp;ті &nbsp;тихі &nbsp;очі &nbsp;кров'ю &nbsp;підкипають,<br>\nЯк &nbsp;профуз &nbsp;вужищем &nbsp;ті &nbsp;руки &nbsp;скрутив,<br>\nЯк &nbsp;з-під &nbsp;синіх &nbsp;нігтів &nbsp;кров &nbsp;повиступала,<br>\nЯк &nbsp;він &nbsp;ся, &nbsp;сердешний, &nbsp;в &nbsp;небо &nbsp;подивив<br>\nДо &nbsp;того &nbsp;святого, &nbsp;що &nbsp;люди &nbsp;казали &nbsp;-<br>\nЗа &nbsp;хмаров &nbsp;не &nbsp;видко, &nbsp;за &nbsp;вірблем &nbsp;не &nbsp;чуть...<br>\nТам &nbsp;білі &nbsp;ангели &nbsp;лелуйя &nbsp;співають, &nbsp;-<br>\nНе &nbsp;горем &nbsp;убитий &nbsp;сердешний &nbsp;рекрут!?<br>\nА &nbsp;майор &nbsp;гукає, &nbsp;щоб &nbsp;дужче &nbsp;карати.<br>\n- &nbsp;З &nbsp;усієї &nbsp;сили &nbsp;треба, &nbsp;- &nbsp;каже, &nbsp;- &nbsp;бить!<br>\nВам &nbsp;жалко, &nbsp;псі &nbsp;віри, &nbsp;тих &nbsp;білих &nbsp;кабатів<br>\nДа &nbsp;того &nbsp;реміння, &nbsp;що &nbsp;кров &nbsp;ме &nbsp;росить?<br>\nСто &nbsp;буків!!! &nbsp;- &nbsp;Ох, &nbsp;боже, &nbsp;аж &nbsp;серце &nbsp;замліло!..<br>\nЗашуміли &nbsp;лози, &nbsp;як &nbsp;звіяний &nbsp;луг.<br>\nПо &nbsp;білім &nbsp;ремінню, &nbsp;по &nbsp;кабатах &nbsp;білих<br>\nПішла &nbsp;кров &nbsp;червона, &nbsp;як &nbsp;дрібний &nbsp;жемчуг.<br>\nА &nbsp;майор &nbsp;гукає &nbsp;в &nbsp;одно &nbsp;лиш, &nbsp;щоб &nbsp;бити!<br>\nТричі &nbsp;обміняли &nbsp;крутий &nbsp;верболоз!<br>\nВже &nbsp;крові &nbsp;доситу, &nbsp;і &nbsp;людям &nbsp;доситу.<br>\nЗомлів &nbsp;сіромаха... &nbsp;Всадили &nbsp;на &nbsp;нош<br>\n<br>\nТа &nbsp;й &nbsp;одвезли &nbsp;до &nbsp;шпиталю.<br>\nНімецькі &nbsp;дохтори<br>\nЧи &nbsp;загоять &nbsp;наші &nbsp;рани? &nbsp;-<br>\nІ &nbsp;бог &nbsp;не &nbsp;загоїть.<br>\nБо &nbsp;глибокі... &nbsp;о, &nbsp;глибокі!<br>\nЧи &nbsp;як &nbsp;кажеш, &nbsp;друже?<br>\nА &nbsp;вни &nbsp;мене &nbsp;не &nbsp;питаються,<br>\nЧого &nbsp;серце &nbsp;тужить!..<br>\nСерце &nbsp;тужить, &nbsp;душа &nbsp;плаче,<br>\nБо &nbsp;вни &nbsp;знають, &nbsp;за &nbsp;що.<br>\nЛюди &nbsp;в &nbsp;серця &nbsp;не &nbsp;питають,<br>\nА &nbsp;кажуть: &nbsp;\"Ледащо\".<br>\nОт &nbsp;що, &nbsp;брате! &nbsp;Боже, &nbsp;боже!..<br>\nВін &nbsp;каже &nbsp;приймати;<br>\nДоки &nbsp;замкнуть &nbsp;в &nbsp;домовину,<br>\nКаже &nbsp;пропадати<br>\nТа &nbsp;дожидать &nbsp;з &nbsp;того &nbsp;світу<br>\nГарнішої &nbsp;долі!<br>\nМоже, &nbsp;прийде; &nbsp;а &nbsp;не &nbsp;прийде &nbsp;-<br>\nІ &nbsp;то &nbsp;божа &nbsp;воля.<br>\nЧи &nbsp;ж &nbsp;нам &nbsp;доста &nbsp;не &nbsp;осталось<br>\nВ &nbsp;широкому &nbsp;світі,<br>\nКоли &nbsp;дають &nbsp;поплакать?<br>\nНерозумні &nbsp;діти!<br>\nА &nbsp;могила &nbsp;де &nbsp;осталась?<br>\nКоротка &nbsp;дорога:<br>\nНа &nbsp;півсажня &nbsp;під &nbsp;мураву &nbsp;-<br>\nНі &nbsp;світа, &nbsp;ні &nbsp;горя,<br>\nНі &nbsp;майорів, &nbsp;ні &nbsp;прийомів,<br>\nНі &nbsp;лютого &nbsp;лиха!<br>\nІ &nbsp;холодно, &nbsp;і &nbsp;широко,<br>\nІ &nbsp;любо, &nbsp;і &nbsp;тихо,<br>\nЯк &nbsp;у &nbsp;раї, &nbsp;як &nbsp;у &nbsp;небі!<br>\nДа &nbsp;що &nbsp;нам &nbsp;гадати!..<br>\nХодім &nbsp;лучче &nbsp;подивиться,<br>\nЯк &nbsp;муть &nbsp;вибирати,<br>\nПруття &nbsp;з &nbsp;плечей &nbsp;ті &nbsp;дохтори...<br>\nНе &nbsp;можу, &nbsp;не &nbsp;можу...<br>\nХодім, &nbsp;брате, &nbsp;ходім &nbsp;прічки!..<br>\nБоже &nbsp;ти &nbsp;наш, &nbsp;боже!\n\n\n<br><br>\n"
}