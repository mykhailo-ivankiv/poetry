{
  "author": "PC4gWoSmf",
  "id": "9-Ulc1gfD",
  "title": "ЛИСТИ ДО БАТЬКА В СИБІР",
  "link": "metrs_poem.php?poem=9081",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>ЛИСТИ ДО БАТЬКА В СИБІР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВступ &nbsp;(1941) &nbsp;<br>\n<br>\nНаче &nbsp;в &nbsp;шибу &nbsp;безглуздий &nbsp;камінь &nbsp;— &nbsp;<br>\nБрязнув &nbsp;день &nbsp;Незабутнього &nbsp;року! &nbsp;<br>\nЗ &nbsp;закривавленими &nbsp;руками, &nbsp;<br>\nПроклинаючи &nbsp;власні &nbsp;кроки, &nbsp;<br>\nБігли, &nbsp;падали, &nbsp;підіймались, &nbsp;<br>\nОбезумілі &nbsp;від &nbsp;розпуки. &nbsp;<br>\n<br>\nА &nbsp;навколо &nbsp;поля &nbsp;палали, &nbsp;<br>\nСпопеляючи &nbsp;людські &nbsp;руки, &nbsp;<br>\nРозпікаючи &nbsp;людські &nbsp;муки. &nbsp;<br>\n<br>\nЯ &nbsp;дивився &nbsp;на &nbsp;світ, &nbsp;неначе &nbsp;<br>\nПерший &nbsp;день &nbsp;у &nbsp;житті &nbsp;побачив. &nbsp;<br>\nЩось &nbsp;кричало: &nbsp;«Не &nbsp;йди, &nbsp;не &nbsp;йди! &nbsp;<br>\nДесь &nbsp;твій &nbsp;батько &nbsp;в &nbsp;сибірській &nbsp;муці!.. &nbsp;<br>\nХто &nbsp;його, &nbsp;для &nbsp;яких &nbsp;революцій &nbsp;<br>\nЗванням &nbsp;смертника &nbsp;нагородив?!» &nbsp;<br>\n<br>\nСірниками &nbsp;— &nbsp;дерева. &nbsp;Камінь &nbsp;<br>\nВигинався, &nbsp;мов &nbsp;біле &nbsp;тіло. &nbsp;<br>\nВся &nbsp;плянета &nbsp;в &nbsp;червоних &nbsp;ранах, &nbsp;<br>\nВ &nbsp;смугах &nbsp;диму &nbsp;— &nbsp;стрічках &nbsp;жалоби &nbsp;— &nbsp;<br>\nУ &nbsp;безодню, &nbsp;в &nbsp;ніщо &nbsp;летіла, &nbsp;<br>\nДо &nbsp;вселюдського &nbsp;гробу! &nbsp;<br>\n<br>\nТанк &nbsp;проповз &nbsp;по &nbsp;моїй &nbsp;калині &nbsp;<br>\nІ &nbsp;гігантської &nbsp;павутини &nbsp;<br>\nВпала &nbsp;сіть &nbsp;на &nbsp;Европи &nbsp;квіт. &nbsp;<br>\n<br>\n* &nbsp;* &nbsp;* &nbsp;<br>\n<br>\nНе &nbsp;суди &nbsp;мене, &nbsp;батьку, &nbsp;суворо. &nbsp;<br>\nНашим &nbsp;горем &nbsp;— &nbsp;вселюдським &nbsp;горем &nbsp;<br>\nМи &nbsp;могли &nbsp;б &nbsp;затопити &nbsp;світ. &nbsp;<br>\n<br>\nУкраїна &nbsp;<br>\n<br>\nВосени &nbsp;журавлі &nbsp;перелякані &nbsp;<br>\nТелеграфними &nbsp;мчали &nbsp;знаками &nbsp;<br>\nДалі &nbsp;й &nbsp;далі &nbsp;з &nbsp;землі &nbsp;моєї! &nbsp;<br>\nНе &nbsp;моєї &nbsp;і &nbsp;не &nbsp;твоєї &nbsp;— &nbsp;<br>\nНічиєї &nbsp;землі. &nbsp;<br>\nНічиєї. &nbsp;<br>\n<br>\nВід &nbsp;космічного &nbsp;жаху &nbsp;<br>\nКосмічними &nbsp;журавлями &nbsp;<br>\nЗривались &nbsp;з &nbsp;землі &nbsp;алеї! &nbsp;<br>\nНад &nbsp;полями &nbsp;— &nbsp;<br>\nПрокази &nbsp;плями. &nbsp;<br>\n<br>\nЛегше &nbsp;брати &nbsp;жар &nbsp;у &nbsp;долоні, &nbsp;<br>\nЧим &nbsp;у &nbsp;дні, &nbsp;від &nbsp;безсонь &nbsp;червоні, &nbsp;<br>\nОчманіло &nbsp;метатись, &nbsp;шукаючи &nbsp;броду; &nbsp;<br>\nНаслухати &nbsp;над &nbsp;серцем &nbsp;мого &nbsp;народу &nbsp;— &nbsp;<br>\nНад &nbsp;пораненим &nbsp;серцем &nbsp;народу. &nbsp;<br>\n<br>\nБілим &nbsp;жахом &nbsp;минали &nbsp;зими. &nbsp;<br>\nЯ &nbsp;з &nbsp;тобою &nbsp;ішов &nbsp;незримо &nbsp;<br>\nТа &nbsp;ішов &nbsp;на &nbsp;Схід &nbsp;і &nbsp;на &nbsp;Захід. &nbsp;<br>\n<br>\nВам &nbsp;не &nbsp;даром &nbsp;ввижалось, &nbsp;браття, &nbsp;<br>\nУ &nbsp;ті &nbsp;ночі &nbsp;Христа &nbsp;розп'яття &nbsp;<br>\nНад &nbsp;землею &nbsp;любови &nbsp;й &nbsp;жаху! &nbsp;<br>\n<br>\nТільки &nbsp;в &nbsp;смерчеві &nbsp;завірюхи &nbsp;<br>\nСлухом &nbsp;сина &nbsp;— &nbsp;найвищим &nbsp;слухом &nbsp;— &nbsp;<br>\nЯ &nbsp;почув &nbsp;твоє &nbsp;стомлене &nbsp;слово: &nbsp;<br>\n«Не &nbsp;шукай, &nbsp;бо &nbsp;немає &nbsp;броду &nbsp;<br>\nДля &nbsp;твого &nbsp;— &nbsp;для &nbsp;мого &nbsp;народу». &nbsp;<br>\n<br>\nТи &nbsp;ж &nbsp;молилась &nbsp;молитвою &nbsp;битви. &nbsp;<br>\nВоскресали &nbsp;в &nbsp;твоїй &nbsp;молитві &nbsp;<br>\nСиві &nbsp;вої &nbsp;із &nbsp;княжих &nbsp;піль, &nbsp;<br>\nІ &nbsp;Богдана &nbsp;кіннота &nbsp;мчала, &nbsp;<br>\nІ &nbsp;Мазепи &nbsp;крицеві &nbsp;жала &nbsp;<br>\nСнігову &nbsp;розсікали &nbsp;сіль. &nbsp;<br>\n<br>\nГрали &nbsp;сурми &nbsp;не &nbsp;раз, &nbsp;не &nbsp;двічі, &nbsp;<br>\nСтугоніли &nbsp;пилявські &nbsp;січі, &nbsp;<br>\nДолітаючи &nbsp;під &nbsp;Париж; &nbsp;<br>\nЧінгіс-Ханів &nbsp;усіх &nbsp;нащадки… &nbsp;<br>\nТриуголки… &nbsp;конфедератки… &nbsp;<br>\nВсе &nbsp;в &nbsp;святому &nbsp;вогні &nbsp;спопелиш! &nbsp;<br>\nІ &nbsp;того, &nbsp;що &nbsp;лишивсь &nbsp;без &nbsp;Тебе &nbsp;— &nbsp;<br>\nБез &nbsp;Твоєї &nbsp;землі &nbsp;і &nbsp;неба &nbsp;— &nbsp;<br>\nЯк &nbsp;сновида, &nbsp;як &nbsp;попіл, &nbsp;прах… &nbsp;<br>\n«Ах, &nbsp;Софіє! &nbsp;Лишім &nbsp;шаради. &nbsp;<br>\nНаша &nbsp;юність &nbsp;— &nbsp;одна &nbsp;розрада, &nbsp;<br>\nА &nbsp;за &nbsp;нею &nbsp;довкола &nbsp;— &nbsp;жах». &nbsp;<br>\n<br>\nНепомітних &nbsp;— &nbsp;аж &nbsp;із &nbsp;Берліну, &nbsp;<br>\nНас &nbsp;помітили… &nbsp;Ні &nbsp;коліна, &nbsp;<br>\nНі &nbsp;благання, &nbsp;ані &nbsp;турботи: &nbsp;<br>\nТи &nbsp;з &nbsp;арійського &nbsp;поля &nbsp;квітка &nbsp;<br>\n(Хоч &nbsp;з &nbsp;дитинства &nbsp;моя &nbsp;сусідка!) &nbsp;<br>\nІ &nbsp;зійтись &nbsp;нам &nbsp;— &nbsp;ферботтен! &nbsp;<br>\n<br>\nВ &nbsp;сквері, &nbsp;скованому &nbsp;зимою, &nbsp;<br>\nЗ &nbsp;непокритою &nbsp;головою &nbsp;<br>\nДавні &nbsp;думи &nbsp;думав &nbsp;Тарас… &nbsp;<br>\n<br>\nКраще &nbsp;б &nbsp;справді &nbsp;тебе &nbsp;не &nbsp;знати, &nbsp;<br>\nНіж &nbsp;тепер &nbsp;вас &nbsp;обох &nbsp;втрачати, &nbsp;<br>\nНайдорожчих, &nbsp;великих &nbsp;вас! &nbsp;<br>\n<br>\nІ &nbsp;тебе, &nbsp;мій &nbsp;Остапе, &nbsp;друже, &nbsp;<br>\nЩо &nbsp;зі &nbsp;Львова &nbsp;прибув &nbsp;у &nbsp;Лубні, &nbsp;<br>\nЩо &nbsp;приніс &nbsp;в &nbsp;незасіяні &nbsp;душі &nbsp;<br>\nСиньо-жовтої &nbsp;квітки &nbsp;вогні, &nbsp;— &nbsp;<br>\nПригадай, &nbsp;як &nbsp;збирали &nbsp;зброю, &nbsp;<br>\nЯк &nbsp;виводили: &nbsp;«Не &nbsp;пора», &nbsp;<br>\nЯк &nbsp;сказав: &nbsp;«Ми &nbsp;німецькі &nbsp;розбої &nbsp;<br>\nОхолодим &nbsp;водою &nbsp;Дніпра!»… &nbsp;<br>\nПригадай, &nbsp;пригадай, &nbsp;Остапе: &nbsp;<br>\nВоронням &nbsp;зліталось &nbsp;гестапо, &nbsp;<br>\nТа &nbsp;зуміли &nbsp;ми &nbsp;їхній &nbsp;слід &nbsp;<br>\nНа &nbsp;Сулі &nbsp;запустити &nbsp;під &nbsp;лід &nbsp;<br>\nЩе &nbsp;й &nbsp;лишити &nbsp;напис &nbsp;на &nbsp;дверях, &nbsp;<br>\nГолосний, &nbsp;наче &nbsp;стріл: &nbsp;Бандера! &nbsp;<br>\n<br>\nДревня &nbsp;Ольго! &nbsp;Твої &nbsp;жоржини &nbsp;— &nbsp;<br>\nПочорніли &nbsp;від &nbsp;павутини; &nbsp;<br>\nДревній &nbsp;предку &nbsp;моєї &nbsp;віри &nbsp;— &nbsp;<br>\nОрють, &nbsp;орють &nbsp;плуги &nbsp;зневіри… &nbsp;<br>\nО, &nbsp;той &nbsp;білий, &nbsp;крижаний &nbsp;вечір! &nbsp;<br>\nПотяг. &nbsp;Біль. &nbsp;Розлука. &nbsp;Втеча. &nbsp;<br>\nСкільки &nbsp;років &nbsp;уже &nbsp;майнуло, &nbsp;<br>\nА &nbsp;ще &nbsp;й &nbsp;досі &nbsp;за &nbsp;часу &nbsp;мулом &nbsp;<br>\nБачу &nbsp;схилені &nbsp;в &nbsp;розпачі &nbsp;плечі! &nbsp;<br>\nНе &nbsp;суди &nbsp;мене, &nbsp;батьку, &nbsp;суворо, &nbsp;<br>\nНаше &nbsp;горе &nbsp;— &nbsp;вселюдське &nbsp;горе… &nbsp;<br>\nЛиш &nbsp;забути &nbsp;б &nbsp;ті &nbsp;схилені &nbsp;плечі. &nbsp;<br>\n<br>\nБерлін &nbsp;<br>\n<br>\nКрізь &nbsp;тунелі, &nbsp;що &nbsp;звались &nbsp;ніччю, &nbsp;<br>\nМи &nbsp;в'їздили &nbsp;в &nbsp;середньовіччя, &nbsp;<br>\nПід &nbsp;зухвалі &nbsp;готичні &nbsp;шпилі. &nbsp;<br>\nУ &nbsp;вагонах &nbsp;— &nbsp;слов'яни &nbsp;й &nbsp;коні, &nbsp;<br>\nІ &nbsp;в &nbsp;дочепленому &nbsp;вагоні &nbsp;— &nbsp;<br>\nТонни &nbsp;київської &nbsp;землі… &nbsp;<br>\n<br>\nНе &nbsp;шукай &nbsp;на &nbsp;чужині &nbsp;волі! &nbsp;<br>\nМаєш &nbsp;волю: &nbsp;бараки &nbsp;голі, &nbsp;<br>\nА &nbsp;на &nbsp;груди &nbsp;— &nbsp;клеймо, &nbsp;тавро. &nbsp;<br>\nЧи &nbsp;і &nbsp;справді &nbsp;шукати &nbsp;реї? &nbsp;<br>\nЧи &nbsp;і &nbsp;справді &nbsp;в &nbsp;берлінську &nbsp;Шпреє &nbsp;<br>\nВідтепер &nbsp;потече &nbsp;Дніпро? &nbsp;<br>\n<br>\nНі, &nbsp;не &nbsp;плив, &nbsp;непокірний &nbsp;зроду, &nbsp;<br>\nНаче &nbsp;совість &nbsp;мого &nbsp;народу. &nbsp;<br>\nАле &nbsp;ми, &nbsp;запливши &nbsp;сюди, &nbsp;<br>\nПізно &nbsp;вчилися &nbsp;азбуки &nbsp;волі, &nbsp;<br>\nІ &nbsp;на &nbsp;нарах, &nbsp;як &nbsp;на &nbsp;престолі, &nbsp;<br>\nКлали &nbsp;пляшечку &nbsp;жив-води… &nbsp;<br>\n<br>\nУ &nbsp;Лівійській &nbsp;пустелі &nbsp;Роммель &nbsp;<br>\nПавутинний &nbsp;нап'яв &nbsp;намет. &nbsp;<br>\nМи &nbsp;вантажили. &nbsp;«Київ», &nbsp;«Гомель», &nbsp;<br>\n«Ленінград»… &nbsp;— &nbsp;від'їздила &nbsp;смерть &nbsp;<br>\nНа &nbsp;колесах, &nbsp;при &nbsp;охороні &nbsp;<br>\nПоліцаїв, &nbsp;собак, &nbsp;законів. &nbsp;<br>\nПізнавались &nbsp;закони &nbsp;бою. &nbsp;<br>\nІ &nbsp;хоча &nbsp;я &nbsp;не &nbsp;був &nbsp;у &nbsp;двобої &nbsp;— &nbsp;<br>\nНе &nbsp;тинявсь &nbsp;і &nbsp;між &nbsp;глядачів: &nbsp;<br>\nВ &nbsp;мить &nbsp;відправки, &nbsp;зриваючи &nbsp;штампи, &nbsp;<br>\nГоліруч &nbsp;я &nbsp;роздавлював &nbsp;лямпи &nbsp;<br>\nЗасекречених &nbsp;приймачів. &nbsp;<br>\n<br>\n«Харків»… &nbsp;«Гомель»… &nbsp;і &nbsp;далі, &nbsp;й &nbsp;далі… &nbsp;<br>\nЗнаю, &nbsp;десь &nbsp;даремно &nbsp;гарчали &nbsp;<br>\nВ &nbsp;мікрофони: &nbsp;«Галло! &nbsp;Галло!» &nbsp;<br>\nУ &nbsp;залізному &nbsp;вітрі &nbsp;зі &nbsp;Сходу &nbsp;<br>\nЯ &nbsp;відчув &nbsp;українського &nbsp;роду &nbsp;<br>\nНіжне &nbsp;й &nbsp;мужнє, &nbsp;мов &nbsp;сталь, &nbsp;крило. &nbsp;<br>\n<br>\nОбростала &nbsp;земля &nbsp;солдатами, &nbsp;<br>\nІ &nbsp;ридала &nbsp;кожна &nbsp;сім'я. &nbsp;<br>\nТи &nbsp;вже &nbsp;знов &nbsp;за &nbsp;червоними &nbsp;ґратами, &nbsp;<br>\nЗа &nbsp;Потсдамськими &nbsp;ґратами &nbsp;— &nbsp;я: &nbsp;<br>\n— &nbsp;Ти &nbsp;чого &nbsp;тут? &nbsp;— &nbsp;Іх &nbsp;вайс &nbsp;ніхт! &nbsp;— &nbsp;Не &nbsp;знаю! &nbsp;<br>\nБили &nbsp;нелюди &nbsp;й &nbsp;били,— &nbsp;<br>\nІ &nbsp;пустили &nbsp;з &nbsp;могили. &nbsp;<br>\nНі &nbsp;живу, &nbsp;ні &nbsp;вмираю. &nbsp;<br>\n<br>\n…Аж &nbsp;на &nbsp;дно &nbsp;могильної &nbsp;ями &nbsp;<br>\nОсідають &nbsp;содомські &nbsp;брами; &nbsp;<br>\nВже &nbsp;від &nbsp;бомб &nbsp;у &nbsp;звірині &nbsp;роги &nbsp;<br>\nПовгинались &nbsp;чужі &nbsp;дороги; &nbsp;<br>\nНад &nbsp;румовищами &nbsp;Варшави &nbsp;— &nbsp;<br>\nВстав &nbsp;вулкан &nbsp;непогасної &nbsp;слави! &nbsp;<br>\n<br>\nАж &nbsp;на &nbsp;дно &nbsp;могильної &nbsp;ями &nbsp;<br>\nОсідають &nbsp;берлінські &nbsp;брами, &nbsp;<br>\nІ &nbsp;годинник, &nbsp;вцілілий &nbsp;в &nbsp;ніші, &nbsp;<br>\nПісля &nbsp;Волги &nbsp;і &nbsp;Д'єпу &nbsp;— &nbsp;<br>\nПішов &nbsp;хуткіше! &nbsp;<br>\n<br>\n«Приготуйся!»— &nbsp;ревли &nbsp;гармати. &nbsp;<br>\n«Приготуйсь!» &nbsp;— &nbsp;шепотіла &nbsp;мати. &nbsp;<br>\n<br>\nТільки &nbsp;ти &nbsp;у &nbsp;моєму &nbsp;горі, &nbsp;<br>\nТільки &nbsp;ти… &nbsp;Як &nbsp;колись &nbsp;до &nbsp;хворих &nbsp;<br>\nСеред &nbsp;ночі &nbsp;зривався &nbsp;й &nbsp;біг, &nbsp;<br>\nТак &nbsp;з'являвсь &nbsp;ти &nbsp;у &nbsp;сірім &nbsp;светрі &nbsp;<br>\nКрізь &nbsp;страшні &nbsp;тисячі &nbsp;кілометрів &nbsp;— &nbsp;<br>\nНа &nbsp;бараку &nbsp;мого &nbsp;поріг. &nbsp;<br>\nВ'яли &nbsp;руки, &nbsp;і &nbsp;серце &nbsp;гасло, &nbsp;<br>\nІ &nbsp;могутнє &nbsp;свободи &nbsp;гасло &nbsp;<br>\nМій &nbsp;заглушував, &nbsp;людський &nbsp;біль. &nbsp;<br>\n<br>\nІ &nbsp;коли &nbsp;закривавленим &nbsp;квітом &nbsp;<br>\nПеремога &nbsp;знялась &nbsp;над &nbsp;світом, &nbsp;<br>\nНе &nbsp;пішов &nbsp;я &nbsp;до &nbsp;рідних &nbsp;піль, &nbsp;— &nbsp;<br>\nНе &nbsp;прийшов &nbsp;туди &nbsp;наш &nbsp;березіль. &nbsp;<br>\nНе &nbsp;суди &nbsp;мене, &nbsp;батьку, &nbsp;суворо. &nbsp;<br>\nЯ &nbsp;наваживсь &nbsp;у &nbsp;власне &nbsp;горе &nbsp;<br>\nУкраїни &nbsp;ввібрати &nbsp;біль. &nbsp;<br>\n<br>\nНовий &nbsp;Ульм &nbsp;<br>\n<br>\nТут &nbsp;останні &nbsp;рейки &nbsp;зірвали &nbsp;— &nbsp;<br>\nЗалишилися &nbsp;чорні &nbsp;шпали. &nbsp;<br>\nДні &nbsp;і &nbsp;ночі &nbsp;— &nbsp;чужі &nbsp;вокзали, &nbsp;<br>\nІ &nbsp;мільйони, &nbsp;що &nbsp;йдуть &nbsp;по &nbsp;шпалах. &nbsp;<br>\nСвітять &nbsp;— &nbsp;радісні &nbsp;і &nbsp;бадьорі &nbsp;<br>\nБатьківщин &nbsp;вифлеємські &nbsp;зорі. &nbsp;<br>\nМій &nbsp;пораднику &nbsp;в &nbsp;сірім &nbsp;светрі!.. &nbsp;— &nbsp;<br>\nЗалягли &nbsp;тисячі &nbsp;кілометрів… &nbsp;<br>\nСвіт &nbsp;між &nbsp;Ульмом &nbsp;і &nbsp;Нар'ян-Маром &nbsp;<br>\nВидавався &nbsp;мені &nbsp;кошмаром… &nbsp;<br>\n<br>\n…Два &nbsp;світи &nbsp;таборами &nbsp;стали &nbsp;<br>\nПри &nbsp;заклятій &nbsp;берлінській &nbsp;брамі. &nbsp;<br>\nВідлітають &nbsp;уже &nbsp;в &nbsp;минуле &nbsp;<br>\nЖуравлиними &nbsp;гей &nbsp;ключами &nbsp;<br>\nОй, &nbsp;могили, &nbsp;вояцькі &nbsp;могили… &nbsp;<br>\nОсь &nbsp;і &nbsp;дощечку &nbsp;почепили, &nbsp;<br>\nЩоб &nbsp;ніхто &nbsp;не &nbsp;посмів &nbsp;розгадати: &nbsp;<br>\n«І.Шевченко &nbsp;— &nbsp;русскій &nbsp;салдат»… &nbsp;<br>\nСолдати… &nbsp;Солдати… &nbsp;<br>\n<br>\nЯк &nbsp;Ти &nbsp;звалась &nbsp;тоді, &nbsp;Україно, &nbsp;<br>\nКоли &nbsp;в &nbsp;битвах, &nbsp;скривавлена, &nbsp;йшла &nbsp;до &nbsp;Берліну?.. &nbsp;<br>\nГен &nbsp;на &nbsp;Захід &nbsp;мої &nbsp;лежали &nbsp;<br>\nЕміграції &nbsp;чорні &nbsp;шпали… &nbsp;<br>\n<br>\nСвіт &nbsp;взялась &nbsp;оновляти &nbsp;ООН &nbsp;— &nbsp;<br>\nМіжнародній &nbsp;хамелеон, &nbsp;<br>\nНе &nbsp;суди &nbsp;мене, &nbsp;батьку, &nbsp;суворо: &nbsp;<br>\nМоря &nbsp;Чорного &nbsp;чорне &nbsp;горе &nbsp;<br>\nНе &nbsp;завважили &nbsp;у &nbsp;ООН. &nbsp;<br>\n<br>\nПариж &nbsp;<br>\n<br>\nЯк &nbsp;ти &nbsp;широко &nbsp;й &nbsp;щедро &nbsp;сієш &nbsp;<br>\nІ &nbsp;врожаю &nbsp;зібрати &nbsp;не &nbsp;вмієш! &nbsp;<br>\n<br>\nВоля &nbsp;йшла &nbsp;на &nbsp;паризькі &nbsp;схили &nbsp;<br>\nПо &nbsp;Твоїх &nbsp;безіменних &nbsp;могилах, &nbsp;<br>\nМій &nbsp;хороший, &nbsp;мій &nbsp;рідний &nbsp;брате, &nbsp;<br>\n«І. &nbsp;Шевченку &nbsp;— &nbsp;русскій &nbsp;салдате»!.. &nbsp;<br>\nТут &nbsp;ніхто &nbsp;вже &nbsp;не &nbsp;вчив &nbsp;любити &nbsp;— &nbsp;<br>\nТільки &nbsp;б &nbsp;п'яно &nbsp;і &nbsp;тільки &nbsp;б &nbsp;сито… &nbsp;<br>\nТут &nbsp;вслухались &nbsp;цвинтарні &nbsp;сови &nbsp;<br>\nВ &nbsp;п'єдестальні &nbsp;Гюґо &nbsp;промови… &nbsp;<br>\n<br>\nІ &nbsp;Шопен, &nbsp;і &nbsp;Міцкевич &nbsp;у &nbsp;славі &nbsp;<br>\nПоверталися &nbsp;до &nbsp;Варшави… &nbsp;<br>\nІ &nbsp;даремно &nbsp;Камюс &nbsp;перечив &nbsp;— &nbsp;І &nbsp;<br>\nІ &nbsp;даремно &nbsp;Жан-Поль &nbsp;меречив: &nbsp;<br>\nНа &nbsp;тонесенькій &nbsp;ніжці &nbsp;шампану &nbsp;<br>\nВирішались &nbsp;народні &nbsp;справи… &nbsp;<br>\n<br>\n…Важко &nbsp;учить &nbsp;життя &nbsp;нужденне! &nbsp;<br>\nОблітало, &nbsp;мов &nbsp;листя &nbsp;зелене, &nbsp;<br>\nЩо &nbsp;лишалося &nbsp;після &nbsp;розбою &nbsp;<br>\nЗ &nbsp;подарованого &nbsp;тобою! &nbsp;<br>\n<br>\nБатьку, &nbsp;лихо &nbsp;спіткало &nbsp;сина, &nbsp;<br>\nЩо &nbsp;для &nbsp;тебе &nbsp;обрав &nbsp;чужину. &nbsp;<br>\n<br>\nУ &nbsp;Парижі &nbsp;холодно &nbsp;й &nbsp;хмарно. &nbsp;<br>\nПовертаюся &nbsp;із &nbsp;друкарні &nbsp;<br>\nДо &nbsp;убого-мансардної &nbsp;хати: &nbsp;<br>\nЄ &nbsp;синок, &nbsp;але &nbsp;щезла &nbsp;мати, &nbsp;<br>\nЗникла &nbsp;мати &nbsp;з &nbsp;якимсь &nbsp;голомозим!. &nbsp;<br>\nОбдає &nbsp;ще &nbsp;й &nbsp;тепер &nbsp;морозом. &nbsp;<br>\n<br>\nЄ &nbsp;стеблинка, &nbsp;що &nbsp;волею &nbsp;долі &nbsp;<br>\nНа &nbsp;чужім, &nbsp;забрукованім &nbsp;полі &nbsp;<br>\nВиростає, &nbsp;в &nbsp;полоні &nbsp;бетону! &nbsp;— &nbsp;<br>\nСам, &nbsp;пригадуючи, &nbsp;холону. &nbsp;<br>\n<br>\nБідний &nbsp;Лесик, &nbsp;ріднесенький &nbsp;ґном… &nbsp;<br>\nЛине &nbsp;потяг &nbsp;в &nbsp;далекий &nbsp;Ріом… &nbsp;<br>\n<br>\nНаче &nbsp;порвана &nbsp;стрічка &nbsp;в &nbsp;кіні: &nbsp;<br>\nНа &nbsp;екрані &nbsp;хитливі &nbsp;тіні &nbsp;— &nbsp;<br>\nДрузі &nbsp;й &nbsp;недруги, &nbsp;люди &nbsp;й &nbsp;міністри, &nbsp;<br>\nБездержавні &nbsp;й &nbsp;державні &nbsp;магістри; &nbsp;<br>\nВід &nbsp;безладдя &nbsp;валиться &nbsp;місто, &nbsp;<br>\nХоч &nbsp;достойне &nbsp;надземного &nbsp;Ліста; &nbsp;<br>\nПівпорожні &nbsp;у &nbsp;Люврі &nbsp;залі, &nbsp;— &nbsp;<br>\nВсе &nbsp;біжить &nbsp;на &nbsp;виття &nbsp;Шагаля… &nbsp;<br>\n<br>\n«Друже, &nbsp;треба &nbsp;собою &nbsp;стати, &nbsp;<br>\nТак &nbsp;же &nbsp;можна &nbsp;й &nbsp;життя &nbsp;проспати, &nbsp;<br>\nЖивучи &nbsp;на &nbsp;чужих &nbsp;задвірках». &nbsp;<br>\n<br>\nЗрозумів &nbsp;я &nbsp;листа &nbsp;алжирки. &nbsp;<br>\nТа &nbsp;ніде &nbsp;не &nbsp;було &nbsp;зупину, &nbsp;<br>\nБо &nbsp;й &nbsp;нема &nbsp;його &nbsp;без &nbsp;Батьківщини. &nbsp;<br>\n<br>\nРю &nbsp;Сан &nbsp;Пер &nbsp;— &nbsp;і &nbsp;щастя, &nbsp;і &nbsp;кара, &nbsp;<br>\nВ &nbsp;цигарок &nbsp;надокучливій &nbsp;хмарі &nbsp;<br>\nНа &nbsp;мансарді &nbsp;я &nbsp;часто &nbsp;марив: &nbsp;<br>\nБачив &nbsp;ваші &nbsp;усміхнені &nbsp;лиця, &nbsp;<br>\nБачив &nbsp;ваші &nbsp;засмучені &nbsp;лиця… &nbsp;<br>\nБачив &nbsp;матір &nbsp;мою &nbsp;— &nbsp;трудівницю, &nbsp;<br>\nБачив &nbsp;ту, &nbsp;що &nbsp;в &nbsp;любові &nbsp;й &nbsp;муках &nbsp;<br>\nНародила &nbsp;мене &nbsp;для &nbsp;розлуки, &nbsp;<br>\nДля &nbsp;розлуки &nbsp;і &nbsp;для &nbsp;розпуки; &nbsp;<br>\nІ &nbsp;сестрицю-перепелицю… &nbsp;<br>\nМало &nbsp;— &nbsp;серця, &nbsp;тут &nbsp;треба &nbsp;— &nbsp;крицю! &nbsp;<br>\n<br>\nБачив &nbsp;Київ. &nbsp;Стояв &nbsp;на &nbsp;горах &nbsp;<br>\nУ &nbsp;земних &nbsp;і &nbsp;небесних &nbsp;зорях; &nbsp;<br>\n<br>\nБачив, &nbsp;як &nbsp;підіймавсь &nbsp;Хрещатик, &nbsp;<br>\nІ &nbsp;гукав &nbsp;йому: &nbsp;«Брате, &nbsp;брате!» &nbsp;<br>\n<br>\nІ &nbsp;настроювався, &nbsp;наче &nbsp;кобза, &nbsp;<br>\nНа &nbsp;вселюдське &nbsp;хороше, &nbsp;добре, &nbsp;<br>\nЩоб &nbsp;вночі, &nbsp;за &nbsp;життя &nbsp;порогом, &nbsp;<br>\nНе &nbsp;дійти &nbsp;до &nbsp;себе &nbsp;самого. &nbsp;<br>\n<br>\nО, &nbsp;як &nbsp;важко, &nbsp;як &nbsp;важко, &nbsp;брате, &nbsp;<br>\nВід &nbsp;Алжирського &nbsp;сну &nbsp;втікати! &nbsp;<br>\n<br>\nО, &nbsp;як &nbsp;важко, &nbsp;як &nbsp;важко,брате, &nbsp;<br>\nДошукатись &nbsp;якоїсь &nbsp;рації &nbsp;<br>\nУ &nbsp;чужини &nbsp;тісній &nbsp;кімнатці, &nbsp;<br>\nНа &nbsp;мансарді &nbsp;еміграції! &nbsp;<br>\n<br>\n…Вже &nbsp;не &nbsp;радували &nbsp;кан-кани, &nbsp;<br>\nАні &nbsp;вічність &nbsp;Родена, &nbsp;<br>\nНі &nbsp;Моне &nbsp;тумани; &nbsp;<br>\nАні &nbsp;суті, &nbsp;ні &nbsp;мірки &nbsp;— &nbsp;<br>\nМонпарнас &nbsp;— &nbsp;Володимирська &nbsp;Гірка! &nbsp;<br>\n<br>\nВажко &nbsp;серце &nbsp;питливе &nbsp;мати, &nbsp;<br>\nНе &nbsp;знаходить &nbsp;собі &nbsp;розради: &nbsp;<br>\nКраще &nbsp;згинути, &nbsp;ніж &nbsp;стояти &nbsp;<br>\nБез &nbsp;набоїв, &nbsp;без &nbsp;барикади! &nbsp;<br>\nОсуди &nbsp;мене, &nbsp;батьку, &nbsp;строго. &nbsp;<br>\nЯ &nbsp;не &nbsp;хочу &nbsp;уже &nbsp;нічого, &nbsp;<br>\nКрім &nbsp;твоєї &nbsp;поради. &nbsp;<br>\n<br>\nМадрід &nbsp;<br>\n<br>\nПочинається &nbsp;інша &nbsp;повість. &nbsp;<br>\nСиній &nbsp;ладан. &nbsp;Висока &nbsp;совість. &nbsp;<br>\n«Фререс &nbsp;міо!» &nbsp;— &nbsp;гримить &nbsp;в &nbsp;соборі &nbsp;<br>\nДо &nbsp;нужденних, &nbsp;сліпих &nbsp;і &nbsp;хворих, &nbsp;<br>\nДо &nbsp;Хуанів, &nbsp;від &nbsp;праці &nbsp;горбатих, &nbsp;<br>\nНа &nbsp;хресті &nbsp;за &nbsp;життя &nbsp;розп'ятих. &nbsp;<br>\n<br>\nА &nbsp;в &nbsp;Мадріді &nbsp;— &nbsp;шумлять &nbsp;фонтани… &nbsp;<br>\nІ &nbsp;друкарських &nbsp;млинів &nbsp;барабани… &nbsp;<br>\nПлюнь &nbsp;на &nbsp;всі &nbsp;свої &nbsp;гани &nbsp;і &nbsp;рани! &nbsp;<br>\nОбіймися &nbsp;з &nbsp;життям! &nbsp;<br>\nРадіохвилі &nbsp;<br>\nУпадаються &nbsp;десь &nbsp;безсилі: &nbsp;<br>\nТо &nbsp;на &nbsp;наші &nbsp;правди &nbsp;слова &nbsp;<br>\nЛютим &nbsp;звірем &nbsp;реве &nbsp;Москва. &nbsp;<br>\nМіжнародні &nbsp;тебе &nbsp;обікрали, &nbsp;<br>\nГенерале &nbsp;мій, &nbsp;генерале, &nbsp;<br>\nЩо &nbsp;повів &nbsp;еспанські &nbsp;полки, &nbsp;<br>\nАле &nbsp;вбивцеві &nbsp;Льорки &nbsp;— &nbsp;не &nbsp;дав &nbsp;руки. &nbsp;<br>\nУночі &nbsp;на &nbsp;Еспанській &nbsp;площі &nbsp;<br>\nПресухий, &nbsp;мов &nbsp;єгипетські &nbsp;мощі, &nbsp;<br>\nІз &nbsp;коня &nbsp;зіскакує &nbsp;Лицар &nbsp;<br>\nІ, &nbsp;одвічне &nbsp;збираючи &nbsp;жниво, &nbsp;<br>\nКулаком &nbsp;б'є &nbsp;в &nbsp;бетон &nbsp;і &nbsp;крицю &nbsp;— &nbsp;<br>\nХмародеру &nbsp;заморське &nbsp;диво! &nbsp;<br>\nНавіть &nbsp;зорі &nbsp;тут &nbsp;— &nbsp;кастаньєти. &nbsp;<br>\nВсі &nbsp;нещасні. &nbsp;Усі &nbsp;поети. &nbsp;<br>\nВсі &nbsp;щасливі. &nbsp;Усі &nbsp;— &nbsp;над &nbsp;горем. &nbsp;<br>\nСпраглі &nbsp;всі &nbsp;— &nbsp;і &nbsp;земля, &nbsp;і &nbsp;море. &nbsp;<br>\n<br>\nЯ &nbsp;хотів &nbsp;би &nbsp;іти &nbsp;з &nbsp;Тобою, &nbsp;<br>\nСанчом-Пансом, &nbsp;слугою &nbsp;бути… &nbsp;<br>\nВсе &nbsp;забрали &nbsp;ночі &nbsp;розбою, &nbsp;<br>\nТільки &nbsp;серце &nbsp;кричить &nbsp;трубою: &nbsp;<br>\n«Бути &nbsp;— &nbsp;не &nbsp;бути, &nbsp;бути &nbsp;— &nbsp;не &nbsp;бути!» &nbsp;<br>\nНе &nbsp;суди &nbsp;мене, &nbsp;батьку, &nbsp;суворо, &nbsp;<br>\nЗ &nbsp;України &nbsp;усяк, &nbsp;навіть &nbsp;ворог, &nbsp;<br>\nХоче &nbsp;рідного &nbsp;неба &nbsp;вдихнути. &nbsp;<br>\n<br>\nМюнхен &nbsp;<br>\n<br>\nПо &nbsp;хисткому &nbsp;містку &nbsp;світання &nbsp;<br>\nНад &nbsp;Европою &nbsp;йду &nbsp;все &nbsp;далі… &nbsp;<br>\nДесь &nbsp;— &nbsp;занепад. &nbsp;А &nbsp;десь &nbsp;— &nbsp;повстання, &nbsp;<br>\nЛюди &nbsp;чесні, &nbsp;прямі &nbsp;й &nbsp;зухвалі. &nbsp;<br>\n<br>\nА &nbsp;зі &nbsp;мною &nbsp;— &nbsp;учитель &nbsp;суворої &nbsp;школи &nbsp;— &nbsp;<br>\nСухарем &nbsp;підгодований &nbsp;голод. &nbsp;<br>\nЯ &nbsp;не &nbsp;сам &nbsp;уже. &nbsp;Я, &nbsp;нещасний, &nbsp;<br>\nПринести &nbsp;хотів &nbsp;милій &nbsp;щастя! &nbsp;<br>\n<br>\nСерце &nbsp;рвалося &nbsp;вище &nbsp;й &nbsp;вище, &nbsp;<br>\nВоскресало &nbsp;із &nbsp;попелища,— &nbsp;<br>\nІ &nbsp;мадрідський &nbsp;експрес &nbsp;із &nbsp;гулом &nbsp;<br>\nПерекреслив &nbsp;чуже &nbsp;минуле. &nbsp;<br>\n<br>\nЗнов &nbsp;Париж. &nbsp;Опинився &nbsp;поет &nbsp;<br>\nМіж &nbsp;Колет &nbsp;і &nbsp;мадам &nbsp;Тріолет. &nbsp;<br>\nКожний &nbsp;— &nbsp;світ. &nbsp;Кожна &nbsp;правда &nbsp;— &nbsp;своя. &nbsp;<br>\nА &nbsp;Твого &nbsp;тут &nbsp;не &nbsp;чули &nbsp;ім'я, &nbsp;<br>\nО, &nbsp;Твого &nbsp;тут &nbsp;не &nbsp;знають &nbsp;ім'я &nbsp;<br>\nНі &nbsp;Колет, &nbsp;ні &nbsp;мадам &nbsp;Тріолет! &nbsp;<br>\n<br>\nТи &nbsp;потрібна &nbsp;була, &nbsp;як &nbsp;ішла &nbsp;до &nbsp;Берліну, &nbsp;<br>\nЗакривавлена &nbsp;Україно, &nbsp;<br>\nЩоб &nbsp;прикрити &nbsp;Твої &nbsp;усі &nbsp;дані &nbsp;і &nbsp;дати &nbsp;<br>\n«І.Шевченком &nbsp;— &nbsp;русскім &nbsp;салдатом»!.. &nbsp;<br>\n<br>\nНовий &nbsp;потяг &nbsp;в &nbsp;старечий &nbsp;світ. &nbsp;<br>\nОбтираючи &nbsp;пиво &nbsp;й &nbsp;піт, &nbsp;<br>\nСласний &nbsp;Мюнхен, &nbsp;той &nbsp;Вічний &nbsp;Кіт, &nbsp;<br>\nЗ-під &nbsp;воріт &nbsp;погляда &nbsp;на &nbsp;світ. &nbsp;<br>\n<br>\nІ &nbsp;сичать, &nbsp;і &nbsp;кричать &nbsp;антени &nbsp;— &nbsp;<br>\nМеханічного &nbsp;віку &nbsp;гієни. &nbsp;<br>\nГоді, &nbsp;годі &nbsp;й &nbsp;пізнати, &nbsp;брате, &nbsp;<br>\nХто &nbsp;тут &nbsp;буде, &nbsp;кого &nbsp;і &nbsp;кому &nbsp;продавати! &nbsp;<br>\n<br>\nКожний &nbsp;— &nbsp;світ. &nbsp;Кожна &nbsp;правда &nbsp;— &nbsp;своя. &nbsp;<br>\n…Я &nbsp;не &nbsp;сам. &nbsp;Ми. &nbsp;Сім'я. &nbsp;<br>\n…Твою &nbsp;душу, &nbsp;щиру &nbsp;й &nbsp;зухвалу, &nbsp;<br>\nЧобітьми &nbsp;війни &nbsp;притоптали, &nbsp;<br>\nВигинали &nbsp;шматками &nbsp;бляхи. &nbsp;<br>\nПролітали &nbsp;кудись &nbsp;вокзали. &nbsp;<br>\n<br>\nПоспішала. &nbsp;Шукала &nbsp;шляху &nbsp;<br>\nДо &nbsp;своїх &nbsp;берегів &nbsp;дніпрових, &nbsp;<br>\nДо &nbsp;прекрасного &nbsp;серця &nbsp;народу… &nbsp;<br>\n<br>\nДав &nbsp;тобі &nbsp;я &nbsp;чужі &nbsp;розмови &nbsp;<br>\nВ &nbsp;нагороду; &nbsp;<br>\nВже &nbsp;немає &nbsp;в &nbsp;серці &nbsp;й &nbsp;любови &nbsp;<br>\nВ &nbsp;нагороду. &nbsp;<br>\nТвоє &nbsp;серце &nbsp;заходиться &nbsp;криком &nbsp;<br>\nПоміж &nbsp;мною &nbsp;і &nbsp;чоловіком… &nbsp;<br>\n<br>\nЖінко-мученице, &nbsp;жінко-мати, &nbsp;<br>\nУ &nbsp;які &nbsp;тебе &nbsp;вбрати &nbsp;шати? &nbsp;<br>\n<br>\nТи &nbsp;ведеш &nbsp;свого &nbsp;сина &nbsp;вгору, &nbsp;<br>\nТи &nbsp;ворожиш &nbsp;йому &nbsp;простори, &nbsp;<br>\nТи &nbsp;в &nbsp;огні &nbsp;золотої &nbsp;любови &nbsp;<br>\nВчиш &nbsp;його &nbsp;солов'їної &nbsp;мови, &nbsp;<br>\nЩоб &nbsp;у &nbsp;шквалах &nbsp;мовних &nbsp;атак &nbsp;<br>\nРідне &nbsp;мовив &nbsp;він &nbsp;«Ні» &nbsp;і &nbsp;«Так» &nbsp;<br>\nІ, &nbsp;збагнувши &nbsp;чужі &nbsp;світи, &nbsp;<br>\nВмів &nbsp;до &nbsp;власного &nbsp;світу &nbsp;йти! &nbsp;<br>\n<br>\nНе &nbsp;мені &nbsp;тобі &nbsp;щастя &nbsp;дати, &nbsp;<br>\nІз &nbsp;Путивльського &nbsp;валу &nbsp;Мати! &nbsp;<br>\n<br>\nЯ &nbsp;задовго &nbsp;спав &nbsp;на &nbsp;порогах, &nbsp;<br>\nРозгубив &nbsp;по &nbsp;чужих &nbsp;дорогах, &nbsp;<br>\nРозміняв &nbsp;на &nbsp;дрібну &nbsp;монету &nbsp;<br>\nСонценосну &nbsp;любов &nbsp;поета. &nbsp;<br>\n<br>\nХай &nbsp;приходять &nbsp;ночі &nbsp;розлуки, &nbsp;<br>\nХай &nbsp;ростуть &nbsp;самоти &nbsp;замети… &nbsp;<br>\nНе &nbsp;суди &nbsp;мене, &nbsp;батьку, &nbsp;суворо, &nbsp;<br>\nХоч &nbsp;не &nbsp;зменшить &nbsp;нашого &nbsp;горя &nbsp;<br>\nІ &nbsp;найважчий &nbsp;хрест &nbsp;поета. &nbsp;<br>\n<br>\nНью-Йорк &nbsp;<br>\n<br>\nАмоналом &nbsp;зривані &nbsp;хвилі &nbsp;— &nbsp;<br>\nШторми &nbsp;з &nbsp;Заходу &nbsp;і &nbsp;зі &nbsp;Сходу… &nbsp;<br>\nО, &nbsp;які &nbsp;ж &nbsp;ми, &nbsp;які &nbsp;безкрилі &nbsp;<br>\nМи &nbsp;без &nbsp;Тебе, &nbsp;рідний &nbsp;народе! &nbsp;<br>\n<br>\nУповаєм &nbsp;лише &nbsp;на &nbsp;Тебе, &nbsp;<br>\nХмарки &nbsp;ждем &nbsp;на &nbsp;чужому &nbsp;небі, &nbsp;<br>\nМов &nbsp;рятунку &nbsp;від &nbsp;далечизни &nbsp;— &nbsp;<br>\nРятувального &nbsp;кола &nbsp;з &nbsp;Вітчизни! &nbsp;<br>\n<br>\nВ &nbsp;сірім &nbsp;светрі, &nbsp;худий &nbsp;і &nbsp;лисий, &nbsp;<br>\nТи &nbsp;в &nbsp;каюту &nbsp;ввійшов: &nbsp;«Вернися», &nbsp;— &nbsp;<br>\nТихо &nbsp;мовив. &nbsp;Я &nbsp;серед &nbsp;ночі &nbsp;<br>\nВибіг, &nbsp;батьку, &nbsp;по &nbsp;євшан-зілля… &nbsp;<br>\n<br>\nОкеан &nbsp;реготав &nbsp;ув &nbsp;очі, &nbsp;<br>\nТанцювало &nbsp;хитке &nbsp;довкілля: &nbsp;<br>\nОкеан &nbsp;— &nbsp;зелена &nbsp;петля, &nbsp;<br>\nЕшафот &nbsp;— &nbsp;чужа &nbsp;земля… &nbsp;— &nbsp;<br>\nНаче &nbsp;приступи &nbsp;божевілля… &nbsp;<br>\n<br>\nХто &nbsp;ридав, &nbsp;хто &nbsp;радів. &nbsp;Негода &nbsp;<br>\nОгортала &nbsp;в &nbsp;ту &nbsp;ніч &nbsp;Свободу… &nbsp;<br>\n<br>\nЗдрастуй &nbsp;земле, &nbsp;багата &nbsp;й &nbsp;вольна, &nbsp;<br>\nЗдрастуй, &nbsp;донько &nbsp;Лінкольна, &nbsp;<br>\nСтонародий &nbsp;народе &nbsp;Лінкольна! &nbsp;<br>\n………………………………… &nbsp;<br>\n<br>\nЧас &nbsp;закінчити &nbsp;нашу &nbsp;повість. &nbsp;<br>\nТа &nbsp;горить &nbsp;іще &nbsp;свічкою &nbsp;совість, &nbsp;<br>\nРештки &nbsp;серця &nbsp;з'їдає &nbsp;біль: &nbsp;<br>\nВідчуваю &nbsp;себе &nbsp;розлитим &nbsp;<br>\nВ &nbsp;сотнях &nbsp;тисяч, &nbsp;що &nbsp;хочуть &nbsp;жити &nbsp;<br>\nМіж &nbsp;своїх, &nbsp;життєдайних &nbsp;піль. &nbsp;<br>\n(Десь &nbsp;озиме &nbsp;зіходить &nbsp;жито &nbsp;— &nbsp;<br>\nУкраїнське &nbsp;незриме &nbsp;жито, &nbsp;<br>\nПід &nbsp;московську, &nbsp;під &nbsp;заметіль). &nbsp;<br>\n<br>\nКожний &nbsp;— &nbsp;світ. &nbsp;Кожна &nbsp;правда &nbsp;— &nbsp;своя. &nbsp;<br>\nЛиш &nbsp;загублена &nbsp;правда &nbsp;— &nbsp;моя… &nbsp;<br>\n<br>\n…На &nbsp;Воллстріті &nbsp;не &nbsp;гаснуть &nbsp;вікна. &nbsp;<br>\nАвтоматом, &nbsp;до &nbsp;щітки &nbsp;звиклим, &nbsp;<br>\nЯ &nbsp;приходжу &nbsp;вночі &nbsp;туди, &nbsp;<br>\nРозраховуватись &nbsp;за &nbsp;свободу, &nbsp;<br>\nЗа &nbsp;звеличення &nbsp;тих &nbsp;народів, &nbsp;<br>\nЩо &nbsp;в &nbsp;чужі &nbsp;не &nbsp;ступають &nbsp;сліди. &nbsp;<br>\n<br>\nМістер &nbsp;Ікс &nbsp;виписує &nbsp;чеки, &nbsp;<br>\nМістер &nbsp;Ігрек &nbsp;не &nbsp;спить &nbsp;вночі. &nbsp;<br>\nНа &nbsp;Воллстріті &nbsp;— &nbsp;новітня &nbsp;«Мекка» &nbsp;<br>\nІ &nbsp;зелений &nbsp;«Аллах». &nbsp;Мовчи &nbsp;<br>\nЧи &nbsp;кричи &nbsp;— &nbsp;все &nbsp;одно, &nbsp;поете, &nbsp;<br>\nТи &nbsp;самотній &nbsp;в &nbsp;своєму &nbsp;гетто: &nbsp;<br>\nСпить &nbsp;під &nbsp;хвилями &nbsp;дій &nbsp;і &nbsp;дат &nbsp;<br>\n«І.Шевченко &nbsp;— &nbsp;русскій &nbsp;салдат»… &nbsp;<br>\n<br>\nПовільніше &nbsp;серце &nbsp;стукоче. &nbsp;<br>\nЗаокруглюються &nbsp;думки. &nbsp;<br>\nЗнепритомнілого, &nbsp;серед &nbsp;ночі &nbsp;<br>\nПідвели &nbsp;мене &nbsp;робітники. &nbsp;<br>\nМилі &nbsp;друзі! &nbsp;Коли &nbsp;б &nbsp;ви &nbsp;знали, &nbsp;<br>\nЩо &nbsp;ніяк &nbsp;ми &nbsp;того &nbsp;не &nbsp;бажали &nbsp;— &nbsp;<br>\nАні &nbsp;я, &nbsp;ані &nbsp;серце &nbsp;моє. &nbsp;<br>\n<br>\nБ'є &nbsp;зіпсутий &nbsp;годинник. &nbsp;<br>\nЗанадто &nbsp;охоче &nbsp;<br>\nТринадцяту &nbsp;б'є. &nbsp;<br>\n<br>\n(Як &nbsp;тоді &nbsp;у &nbsp;Берліні, &nbsp;ніччю, &nbsp;<br>\nУ &nbsp;двадцятому &nbsp;середньовіччі). &nbsp;<br>\nА &nbsp;тепер &nbsp;— &nbsp;газета &nbsp;й &nbsp;газета &nbsp;— &nbsp;<br>\nМертва &nbsp;петля &nbsp;для &nbsp;поета… &nbsp;<br>\n………………………………………… &nbsp;<br>\n………………………………………… &nbsp;<br>\nКожний &nbsp;— &nbsp;світ. &nbsp;Кожна &nbsp;правда &nbsp;— &nbsp;своя. &nbsp;<br>\nІз &nbsp;статуї &nbsp;Свободи &nbsp;вдивляюсь &nbsp;у &nbsp;світ: &nbsp;<br>\nНад &nbsp;Алжиром &nbsp;— &nbsp;зоря &nbsp;українська &nbsp;сія, &nbsp;<br>\nІ &nbsp;Шевченка &nbsp;горить &nbsp;заповіт; &nbsp;<br>\nНад &nbsp;Европою &nbsp;бурі-бурани &nbsp;гудуть &nbsp;<br>\nАж &nbsp;сюди, &nbsp;за &nbsp;безодню &nbsp;води; &nbsp;<br>\nТелефон!.. &nbsp;Не &nbsp;розмову &nbsp;— &nbsp;розпечену &nbsp;ртуть &nbsp;<br>\nПередають &nbsp;проводи &nbsp;<br>\nУ &nbsp;Европу!.. &nbsp;<br>\nЗа &nbsp;криками &nbsp;й &nbsp;гуками &nbsp;станцій &nbsp;<br>\nЖду &nbsp;з &nbsp;тривогою &nbsp;вістки, &nbsp;алжирський &nbsp;повстанче, &nbsp;<br>\nЧи &nbsp;й &nbsp;тобі &nbsp;на &nbsp;могилі &nbsp;поставлять &nbsp;печать: &nbsp;<br>\n«А.Гасан &nbsp;— &nbsp;французський &nbsp;солдат», &nbsp;<br>\nЯк &nbsp;поставили &nbsp;братові &nbsp;(і &nbsp;мені) &nbsp;<br>\nТу &nbsp;печать &nbsp;у &nbsp;моїй &nbsp;і &nbsp;чужій &nbsp;стороні?! &nbsp;<br>\nЧи &nbsp;згадають &nbsp;Чупринку? &nbsp;<br>\nНе &nbsp;згадає &nbsp;в &nbsp;ООН &nbsp;<br>\nМодерний &nbsp;хамелеон… &nbsp;<br>\n(Снивсь: &nbsp;брудний &nbsp;і &nbsp;потворний, &nbsp;<br>\nСлизький &nbsp;і &nbsp;жорстокий &nbsp;<br>\nІз &nbsp;зеленим &nbsp;вогнем &nbsp;у &nbsp;очах). &nbsp;<br>\nКожний &nbsp;— &nbsp;світ. &nbsp;Кожна &nbsp;правда &nbsp;— &nbsp;своя. &nbsp;<br>\nАле &nbsp;ця: &nbsp;не &nbsp;моя &nbsp;й &nbsp;не &nbsp;твоя! &nbsp;<br>\n<br>\nЛист &nbsp;батькові &nbsp;<br>\n<br>\nШкода, &nbsp;батьку, &nbsp;що &nbsp;ми &nbsp;не &nbsp;разом, &nbsp;<br>\nНе &nbsp;одним &nbsp;присипані &nbsp;снігом. &nbsp;<br>\nЯ &nbsp;стомивсь &nbsp;сорокрічним &nbsp;сказом, &nbsp;<br>\nСорокрічним &nbsp;постійним &nbsp;бігом: &nbsp;<br>\nПовертаюся &nbsp;знову &nbsp;і &nbsp;знову &nbsp;<br>\nНа &nbsp;твоє &nbsp;— &nbsp;на &nbsp;моє &nbsp;— &nbsp;на &nbsp;тернове. &nbsp;<br>\n<br>\nВибач, &nbsp;батьку, &nbsp;якщо &nbsp;зумієш, &nbsp;<br>\nЯкщо &nbsp;вибачити &nbsp;є &nbsp;змога. &nbsp;<br>\n<br>\nУподібнюється &nbsp;повії &nbsp;<br>\nКожний &nbsp;крок &nbsp;на &nbsp;чужих &nbsp;дорогах: &nbsp;<br>\nЛюдська &nbsp;правда &nbsp;як &nbsp;вчив, &nbsp;— &nbsp;Єдина, &nbsp;<br>\nТа &nbsp;не &nbsp;знає &nbsp;про &nbsp;те &nbsp;людина. &nbsp;<br>\n<br>\nЗгодом, &nbsp;батьку, &nbsp;прийду &nbsp;до &nbsp;тебе, &nbsp;<br>\nНа &nbsp;крижані, &nbsp;найвищі &nbsp;ріки. &nbsp;<br>\nПід &nbsp;єдиним &nbsp;Небесним &nbsp;небом &nbsp;<br>\nЗнов &nbsp;зустрінемося &nbsp;— &nbsp;навіки: &nbsp;<br>\nКраще &nbsp;так, &nbsp;ніж &nbsp;обом &nbsp;лежати &nbsp;<br>\n«І.Шевченком &nbsp;— &nbsp;русскім &nbsp;салдатом». &nbsp;<br>\n<br>\nМи &nbsp;не &nbsp;рвались &nbsp;удвох &nbsp;ніколи &nbsp;<br>\nВід &nbsp;Дніпра &nbsp;свого &nbsp;— &nbsp;в &nbsp;далечизни: &nbsp;<br>\nТи &nbsp;— &nbsp;в &nbsp;лікарню, &nbsp;а &nbsp;я &nbsp;— &nbsp;до &nbsp;школи, &nbsp;<br>\nМи &nbsp;трудом &nbsp;любили &nbsp;Вітчизну… &nbsp;<br>\nПовертаюся, &nbsp;бач, &nbsp;і &nbsp;сьогодні &nbsp;<br>\nНа &nbsp;твоє &nbsp;— &nbsp;на &nbsp;моє &nbsp;— &nbsp;на &nbsp;народне… &nbsp;<br>\n<br>\nШкода, &nbsp;батьку, &nbsp;що &nbsp;розминулись &nbsp;<br>\nНаші &nbsp;долі &nbsp;хвилями &nbsp;в &nbsp;морі. &nbsp;<br>\n<br>\nЗа &nbsp;усе, &nbsp;що &nbsp;було &nbsp;й &nbsp;забулось, &nbsp;<br>\nІ &nbsp;за &nbsp;наші &nbsp;часи &nbsp;суворі, &nbsp;<br>\nІ &nbsp;за &nbsp;громи &nbsp;ракет, &nbsp;<br>\nА &nbsp;не &nbsp;радости &nbsp;цитри &nbsp;чи &nbsp;лютні, &nbsp;<br>\nВибач &nbsp;вчителю &nbsp;мій, &nbsp;<br>\nВибач, &nbsp;лікарю &nbsp;мій, &nbsp;незабутній! &nbsp;<br>\n<br>\nЧас &nbsp;закінчити &nbsp;нашу &nbsp;повість. &nbsp;<br>\nТа &nbsp;горить &nbsp;іще &nbsp;свічкою &nbsp;совість, &nbsp;<br>\nРешту &nbsp;серця &nbsp;допалює &nbsp;жаль. &nbsp;<br>\n<br>\nНе &nbsp;суди &nbsp;мене, &nbsp;батьку, &nbsp;суворо. &nbsp;<br>\nВже &nbsp;не &nbsp;стачить &nbsp;і &nbsp;Чорного &nbsp;моря, &nbsp;<br>\nЩоб &nbsp;втопити &nbsp;народню &nbsp;печаль. &nbsp;<br>\n<br>\n1961, &nbsp;Нью-Йорк\n\n\n<br><br>\n"
}