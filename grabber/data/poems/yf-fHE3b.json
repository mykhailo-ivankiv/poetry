{
  "author": "K5w448NH",
  "id": "yf-fHE3b",
  "title": "ЛЬВІВСЬКИЙ ЛЕҐІНЬ ",
  "link": "metrs_poem.php?poem=18839",
  "html": "\n<h4></h4>\n\n<a href=\"/metrs.php?id=69&amp;type=tvorch\" class=\"redhr1\">Творчість</a> |\n<a href=\"/metrs.php?id=69&amp;type=biogr\" class=\"redhr1\">Біографія</a> |\n<a href=\"/metrs.php?id=69&amp;type=critiques\" class=\"redhr1\">Критика</a>\n\n<h4>ЛЬВІВСЬКИЙ ЛЕҐІНЬ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Балада <br>\n</i><br><br>\n1 &nbsp;<br>\nСонце &nbsp;бігло &nbsp;вулицями &nbsp;Львова. &nbsp;<br>\nЗаганяло &nbsp;тіні &nbsp;у &nbsp;двори, &nbsp;<br>\nА &nbsp;гора, &nbsp;як &nbsp;голова &nbsp;орлова, &nbsp;<br>\nЛедь &nbsp;сіяла &nbsp;ранньої &nbsp;пори. &nbsp;<br>\n<br>\nПізня &nbsp;осінь &nbsp;скрізь &nbsp;порядкувала, &nbsp;<br>\nКилимом &nbsp;вкривала &nbsp;тротуар, &nbsp;<br>\nЗа &nbsp;правічним, &nbsp;ще &nbsp;князівським &nbsp;валом &nbsp;<br>\nЗолотіло &nbsp;місто, &nbsp;як &nbsp;вівтар. &nbsp;<br>\n<br>\nВисочіла &nbsp;вежа &nbsp;філігранна &nbsp;<br>\nМіж &nbsp;тупими &nbsp;списами &nbsp;тополь. &nbsp;<br>\nВін &nbsp;ішов &nbsp;із &nbsp;другом &nbsp;на &nbsp;завдання, &nbsp;<br>\nПід &nbsp;плащем &nbsp;стискаючи &nbsp;пістоль. &nbsp;<br>\n<br>\nДруг &nbsp;тримався &nbsp;спереду &nbsp;праворуч, &nbsp;<br>\nІ &nbsp;спокійно, &nbsp;впевнено &nbsp;ступав. &nbsp;<br>\nВулиця &nbsp;звивалася, &nbsp;як &nbsp;покруч, &nbsp;<br>\nА &nbsp;Високий &nbsp;Замок &nbsp;нависав. &nbsp;<br>\n<br>\nЗалишалось, &nbsp;може, &nbsp;кроків &nbsp;триста, &nbsp;<br>\nВічністю &nbsp;здавалась &nbsp;кожна &nbsp;мить. &nbsp;<br>\nЙшли &nbsp;ліквідувати &nbsp;емгебиста, &nbsp;<br>\nЩоб &nbsp;за &nbsp;смерть &nbsp;повстанців &nbsp;відомстить. &nbsp;<br>\n<br>\nНамагався &nbsp;думати &nbsp;про &nbsp;інше, &nbsp;<br>\nЗгадував &nbsp;малі &nbsp;свої &nbsp;літа, &nbsp;<br>\nЯк &nbsp;писав &nbsp;на &nbsp;Левандівці* &nbsp;вірші, &nbsp;<br>\nІз &nbsp;Підзамча* &nbsp;мріями &nbsp;злітав, &nbsp;<br>\n<br>\nЯк &nbsp;у &nbsp;сорок &nbsp;першім &nbsp;в &nbsp;центрі &nbsp;міста &nbsp;<br>\nСиньооку &nbsp;дівчину &nbsp;зустрів, &nbsp;<br>\nЯк &nbsp;вони &nbsp;шукали &nbsp;в &nbsp;парку &nbsp;місце, &nbsp;<br>\nЯк &nbsp;замерзлі &nbsp;руки &nbsp;її &nbsp;грів, &nbsp;<br>\n<br>\nЯк &nbsp;ховав &nbsp;їх &nbsp;у &nbsp;своїй &nbsp;кишені &nbsp;<br>\nІ &nbsp;голубив, &nbsp;і &nbsp;не &nbsp;відпускав. &nbsp;<br>\nШепотів &nbsp;поезії &nbsp;натхненні, &nbsp;<br>\nЦілував &nbsp;волосся &nbsp;і &nbsp;вуста. &nbsp;<br>\n<br>\nДарували &nbsp;солоди &nbsp;любові, &nbsp;<br>\nІ &nbsp;співала &nbsp;з &nbsp;радості &nbsp;вона. &nbsp;<br>\nПотім &nbsp;так &nbsp;нечекано &nbsp;до &nbsp;Львова &nbsp;<br>\nУвірвалася &nbsp;чумна &nbsp;війна. &nbsp;<br>\n<br>\nІ &nbsp;були &nbsp;походи &nbsp;у &nbsp;Розтоках**, &nbsp;<br>\nСотня &nbsp;Ема &nbsp;і &nbsp;останній &nbsp;бій... &nbsp;<br>\nТам &nbsp;його &nbsp;Іринка &nbsp;синьоока &nbsp;<br>\nЗалишилась &nbsp;на &nbsp;передовій. &nbsp;<br>\n<br>\nДва &nbsp;легіні &nbsp;поряд &nbsp;з &nbsp;нею &nbsp;впали, &nbsp;<br>\nНіби &nbsp;почали &nbsp;невинну &nbsp;гру. &nbsp;<br>\nТам &nbsp;усіх &nbsp;їх &nbsp;разом &nbsp;поховали &nbsp;<br>\nКоло &nbsp;лісничівки &nbsp;у &nbsp;яру. &nbsp;<br>\n<br>\nІ &nbsp;зрівняли &nbsp;землю, &nbsp;щоб &nbsp;ні &nbsp;ворон, &nbsp;<br>\nАні &nbsp;звір &nbsp;голодний, &nbsp;навісний. &nbsp;<br>\nНі &nbsp;безбожний &nbsp;більшовицький &nbsp;ворог &nbsp;<br>\nНе &nbsp;змогли &nbsp;порушити &nbsp;їх &nbsp;сни. &nbsp;<br>\n<br>\nТільки &nbsp;він &nbsp;довіку &nbsp;не &nbsp;забуде &nbsp;<br>\nТу &nbsp;сосну, &nbsp;що &nbsp;поряд &nbsp;височить. &nbsp;<br>\nНенависть &nbsp;і &nbsp;досі &nbsp;палить &nbsp;груди: &nbsp;<br>\nСерце &nbsp;там &nbsp;поранене &nbsp;ячить. &nbsp;<br>\n<br>\nВін &nbsp;пішов &nbsp;із &nbsp;друзями &nbsp;в &nbsp;Карпати &nbsp;<br>\nІ &nbsp;шугав &nbsp;на &nbsp;полонинах &nbsp;злий, &nbsp;— &nbsp;<br>\nМав &nbsp;єдине &nbsp;прагнення &nbsp;— &nbsp;карати &nbsp;<br>\nЗайдів, &nbsp;що &nbsp;з &nbsp;Росії &nbsp;наповзли. &nbsp;<br>\n<br>\nЗалишалось, &nbsp;може, &nbsp;кроків &nbsp;двісті. &nbsp;<br>\nВартовий &nbsp;змінився &nbsp;на &nbsp;посту, &nbsp;<br>\nШум &nbsp;і &nbsp;гомін &nbsp;наростали &nbsp;в &nbsp;місті, &nbsp;<br>\nСонце &nbsp;набирало &nbsp;висоту. &nbsp;<br>\n<br>\nА &nbsp;життя &nbsp;плило &nbsp;своїм &nbsp;потоком, &nbsp;<br>\nЛюди &nbsp;поспішали, &nbsp;як &nbsp;завжди, &nbsp;<br>\nТільки &nbsp;відчував &nbsp;із &nbsp;кожним &nbsp;кроком &nbsp;<br>\nТускіт, &nbsp;наче &nbsp;зближення &nbsp;біди. &nbsp;<br>\n2 &nbsp;<br>\nА &nbsp;коли &nbsp;прокинувся &nbsp;в &nbsp;палаті &nbsp;<br>\nІ &nbsp;побачив &nbsp;фати &nbsp;на &nbsp;вікні, &nbsp;<br>\nВін &nbsp;не &nbsp;міг &nbsp;ще &nbsp;довго &nbsp;пригадати. &nbsp;<br>\nЯк &nbsp;же &nbsp;таке &nbsp;сталось. &nbsp;Наче &nbsp;в &nbsp;сні, &nbsp;<br>\n<br>\nДо &nbsp;під’їзду &nbsp;підійшла &nbsp;машина &nbsp;<br>\nІ &nbsp;водій, &nbsp;не &nbsp;вимкнувши &nbsp;мотор, &nbsp;<br>\nПоблизу &nbsp;ходив &nbsp;ще &nbsp;із &nbsp;хвилину. &nbsp;<br>\nПотім &nbsp;в &nbsp;дверях &nbsp;появивсь &nbsp;майор. &nbsp;<br>\n<br>\nА &nbsp;за &nbsp;ним &nbsp;— &nbsp;брюнетка &nbsp;симпатична, &nbsp;<br>\nСхожа &nbsp;на &nbsp;Іринку, &nbsp;як &nbsp;сестра. &nbsp;<br>\nУсміхнулась &nbsp;радісно, &nbsp;незвично. &nbsp;<br>\nНіби &nbsp;всім &nbsp;тут &nbsp;зичила &nbsp;добра. &nbsp;<br>\n<br>\nЗупинилась &nbsp;знічена, &nbsp;тендітна, &nbsp;<br>\nНе &nbsp;могла &nbsp;збагнути, &nbsp;в &nbsp;чім &nbsp;же &nbsp;річ. &nbsp;<br>\nТа &nbsp;була &nbsp;в &nbsp;ній &nbsp;сила &nbsp;тихосвітна, &nbsp;<br>\nЩо &nbsp;сіяла &nbsp;із &nbsp;розумних &nbsp;віч. &nbsp;<br>\n<br>\nДруг &nbsp;послав &nbsp;три &nbsp;кулі, &nbsp;промахнувся. &nbsp;<br>\nСпритно &nbsp;перебіг &nbsp;на &nbsp;лівий &nbsp;край &nbsp;<br>\nІ &nbsp;до &nbsp;нього &nbsp;злісно &nbsp;огризнувся: &nbsp;<br>\n— &nbsp;Ти &nbsp;чого &nbsp;стоїш? &nbsp;Стріляй! &nbsp;Стріляй! &nbsp;<br>\n<br>\n— &nbsp;Я &nbsp;не &nbsp;можу &nbsp;дівчину &nbsp;вбивати. &nbsp;<br>\nВін &nbsp;прикрився &nbsp;нею, &nbsp;бузувір... &nbsp;<br>\n— &nbsp;Будеш &nbsp;за &nbsp;провал &nbsp;відповідати, &nbsp;<br>\nЦе &nbsp;тобі &nbsp;поставлять &nbsp;на &nbsp;позір. &nbsp;<br>\n<br>\nДівчина &nbsp;стояла, &nbsp;мов &nbsp;чекала, &nbsp;<br>\nПоки &nbsp;він &nbsp;натисне &nbsp;на &nbsp;гачок... &nbsp;<br>\nЗаніміла &nbsp;вулиця &nbsp;мовчала. &nbsp;<br>\nВсі &nbsp;боялися &nbsp;ступити &nbsp;й &nbsp;крок. &nbsp;<br>\n<br>\nВін &nbsp;не &nbsp;знав, &nbsp;як &nbsp;далі &nbsp;йому &nbsp;бути &nbsp;<br>\nІ &nbsp;який &nbsp;прийняти &nbsp;рішенець: &nbsp;<br>\nЧИ &nbsp;за &nbsp;другом &nbsp;крізь &nbsp;двори &nbsp;майнути, &nbsp;<br>\nЧи &nbsp;собі &nbsp;прискорити &nbsp;кінець. &nbsp;<br>\n<br>\nБачив &nbsp;її &nbsp;руки &nbsp;розпростерті, &nbsp;<br>\nЧув, &nbsp;як &nbsp;голос &nbsp;високо &nbsp;бринів: &nbsp;<br>\n„Ти &nbsp;стріляй! &nbsp;Я &nbsp;не &nbsp;боюся &nbsp;смерті!..” &nbsp;<br>\nЕмгебист &nbsp;за &nbsp;нею &nbsp;затремтів. &nbsp;<br>\n<br>\nХто &nbsp;вона &nbsp;і &nbsp;появилась &nbsp;звідки? &nbsp;<br>\nГарні &nbsp;брови, &nbsp;наче &nbsp;крил &nbsp;розліт, &nbsp;<br>\nІ &nbsp;така &nbsp;ще &nbsp;ніжна, &nbsp;як &nbsp;лелітка, &nbsp;<br>\nФанатичка &nbsp;у &nbsp;п’ятнадцять &nbsp;літ. &nbsp;<br>\n<br>\nВін &nbsp;стояв &nbsp;у &nbsp;дивнім &nbsp;занімінні. &nbsp;<br>\nВихопив &nbsp;із-під &nbsp;плаща &nbsp;ємній &nbsp;***. &nbsp;<br>\nЗа &nbsp;будинком &nbsp;промайнули &nbsp;тіні, &nbsp;<br>\nІ &nbsp;відразу &nbsp;розпочався &nbsp;бій. &nbsp;<br>\n<br>\nДалі... &nbsp;Далі &nbsp;вже &nbsp;не &nbsp;пам’ятає. &nbsp;<br>\nТільки &nbsp;біль &nbsp;у &nbsp;правому &nbsp;плечі. &nbsp;<br>\nЗникли &nbsp;просвіти &nbsp;за &nbsp;небокраєм, &nbsp;<br>\nНіби &nbsp;громовиця &nbsp;уночі. &nbsp;<br>\n3 &nbsp;<br>\nУ &nbsp;тюрмі &nbsp;часів &nbsp;середньовіччя &nbsp;<br>\nДовго &nbsp;лікуватись &nbsp;не &nbsp;дали. &nbsp;<br>\nЛедве &nbsp;затяглося &nbsp;передпліччя, &nbsp;<br>\nВже &nbsp;його &nbsp;на &nbsp;допит &nbsp;повели. &nbsp;<br>\n<br>\nТам &nbsp;сиділи &nbsp;двоє &nbsp;емгебистів, &nbsp;<br>\nГолос &nbsp;був &nbsp;у &nbsp;слідчою, &nbsp;як &nbsp;грім: &nbsp;<br>\n— &nbsp;Жів, &nbsp;бандьора? &nbsp;Поднялся &nbsp;ти &nbsp;бистро. &nbsp;<br>\nЧто &nbsp;ж, &nbsp;тєпєрь &nbsp;с &nbsp;тобой &nbsp;пагаварім. &nbsp;<br>\n<br>\nІм’я &nbsp;і &nbsp;фамілія?.. &nbsp;В &nbsp;чьом &nbsp;дєло? &nbsp;<br>\nПовторяю &nbsp;русскім &nbsp;язиком: &nbsp;<br>\nІм’я &nbsp;твойо?.. &nbsp;Старшіна &nbsp;Забєлов, &nbsp;<br>\nПамагі &nbsp;бєднягє... &nbsp;кулаком. &nbsp;<br>\n<br>\nКатували &nbsp;зранку &nbsp;і &nbsp;до &nbsp;ночі &nbsp;<br>\n(За &nbsp;стіною &nbsp;був &nbsp;коханий &nbsp;Львів). &nbsp;<br>\nЗаплили &nbsp;кривавицею &nbsp;очі, &nbsp;<br>\nАле &nbsp;й &nbsp;зойком &nbsp;їм &nbsp;не &nbsp;відповів. &nbsp;<br>\n<br>\nПотім &nbsp;цілу &nbsp;ніч &nbsp;не &nbsp;міг &nbsp;заснути. &nbsp;<br>\nБіль &nbsp;нестерпний &nbsp;свіжі &nbsp;рани &nbsp;пік. &nbsp;<br>\nКраще &nbsp;було &nbsp;горло &nbsp;перетнути, &nbsp;<br>\nЯк &nbsp;у &nbsp;сні &nbsp;забутися &nbsp;навік. &nbsp;<br>\n<br>\nНе &nbsp;було &nbsp;б &nbsp;потреби &nbsp;так &nbsp;страждати, &nbsp;<br>\nМарнувати &nbsp;силу &nbsp;молоду, &nbsp;<br>\nІ &nbsp;не &nbsp;чув &nbsp;би &nbsp;їхні &nbsp;злісні &nbsp;мати, &nbsp;<br>\nЇхню &nbsp;мову &nbsp;грубу &nbsp;та &nbsp;брудну. &nbsp;<br>\n<br>\nВсе &nbsp;хотіли &nbsp;б &nbsp;знати &nbsp;ці &nbsp;сатрапи: &nbsp;<br>\nДе &nbsp;навчався, &nbsp;де &nbsp;його &nbsp;рідня, &nbsp;<br>\nХто &nbsp;майора &nbsp;присудив &nbsp;до &nbsp;страти, &nbsp;<br>\nІз &nbsp;якого &nbsp;вийшов &nbsp;куреня, &nbsp;<br>\n<br>\nХто &nbsp;напарник &nbsp;і &nbsp;куди &nbsp;подався. &nbsp;<br>\nЧи &nbsp;раніше &nbsp;знав &nbsp;оте &nbsp;дівча... &nbsp;<br>\nАле &nbsp;він &nbsp;молитвено &nbsp;поклявся &nbsp;<br>\nІ &nbsp;на &nbsp;всі &nbsp;запитання &nbsp;мовчав. &nbsp;<br>\n<br>\n— &nbsp;З &nbsp;мене &nbsp;ви &nbsp;не &nbsp;виб’єте &nbsp;нічого, &nbsp;— &nbsp;<br>\nСили &nbsp;всі &nbsp;зібравши, &nbsp;він &nbsp;сказав. &nbsp;— &nbsp;<br>\nВимагаю &nbsp;слідчого &nbsp;такого. &nbsp;<br>\nЩоби &nbsp;мову &nbsp;українську &nbsp;знав. &nbsp;<br>\n<br>\nСиняками &nbsp;вкрили &nbsp;ціле &nbsp;тіло, &nbsp;<br>\nПоламали &nbsp;ребра, &nbsp;хоч &nbsp;вмирай, &nbsp;<br>\nІ &nbsp;душа &nbsp;в &nbsp;нім &nbsp;ледве &nbsp;лебеділа, &nbsp;<br>\nТа &nbsp;не &nbsp;підкорялася, &nbsp;і &nbsp;край. &nbsp;<br>\n4 &nbsp;<br>\nВранці &nbsp;появився &nbsp;інший &nbsp;слідчий, &nbsp;<br>\nВже &nbsp;по-українськи &nbsp;запитав: &nbsp;<br>\n— &nbsp;Ти &nbsp;чому &nbsp;затявся, &nbsp;чоловіче? &nbsp;<br>\nДумаєш, &nbsp;тебе &nbsp;ніхто &nbsp;не &nbsp;взнав? &nbsp;<br>\n<br>\nНам &nbsp;відомо, &nbsp;ти &nbsp;— &nbsp;Андрій &nbsp;Високий, &nbsp;<br>\nМаєш &nbsp;в &nbsp;сотні &nbsp;псевдо &nbsp;„Буревій”, &nbsp;<br>\nХодиш &nbsp;у &nbsp;повстанцях &nbsp;вже &nbsp;два &nbsp;роки, &nbsp;<br>\nТак &nbsp;що &nbsp;досить, &nbsp;далі &nbsp;не &nbsp;дурій... &nbsp;<br>\n<br>\nЦей &nbsp;був &nbsp;розумніший &nbsp;і &nbsp;галантний, &nbsp;<br>\nІ &nbsp;йому &nbsp;він &nbsp;просто &nbsp;відповів: &nbsp;<br>\n— &nbsp;Не &nbsp;про &nbsp;мене &nbsp;мова, &nbsp;лейтенанте, &nbsp;<br>\nЯ &nbsp;один &nbsp;із &nbsp;тисяч &nbsp;вояків, &nbsp;<br>\n<br>\nДля &nbsp;яких &nbsp;життя &nbsp;ніщо &nbsp;не &nbsp;важить. &nbsp;<br>\nГоловне &nbsp;для &nbsp;нас, &nbsp;запам’ятай: &nbsp;<br>\nВибити &nbsp;скоріше &nbsp;сили &nbsp;вражі &nbsp;<br>\nІ &nbsp;від &nbsp;вас &nbsp;звільнити &nbsp;рідний &nbsp;край. &nbsp;<br>\n<br>\n— &nbsp;Зрозуміло, &nbsp;ти &nbsp;не &nbsp;хочеш &nbsp;жити, &nbsp;<br>\nІ &nbsp;в &nbsp;душі, &nbsp;мабуть, &nbsp;уже &nbsp;помер, &nbsp;<br>\nАле &nbsp;ти &nbsp;повинен &nbsp;дорожити &nbsp;<br>\nБатьком, &nbsp;матір’ю, &nbsp;життям &nbsp;сестер. &nbsp;<br>\n<br>\n— &nbsp;Про &nbsp;своїх &nbsp;найближчих &nbsp;пам’ятаю &nbsp;<br>\nІ &nbsp;нізащо &nbsp;я &nbsp;не &nbsp;зраджу &nbsp;їх, &nbsp;<br>\nТа &nbsp;в &nbsp;словах &nbsp;нещирих &nbsp;відчуваю &nbsp;<br>\nЯвну &nbsp;провокацію &nbsp;на &nbsp;гріх. &nbsp;<br>\n<br>\n— &nbsp;Справа &nbsp;в &nbsp;тім, &nbsp;що &nbsp;ти &nbsp;не &nbsp;вбив &nbsp;нікого, &nbsp;<br>\nХоч &nbsp;і &nbsp;міг. &nbsp;Якась &nbsp;причина &nbsp;є. &nbsp;<br>\n— &nbsp;Просто &nbsp;я &nbsp;у &nbsp;серці &nbsp;маю &nbsp;Бога, &nbsp;<br>\nІ &nbsp;таке &nbsp;призначення &nbsp;моє. &nbsp;<br>\n<br>\nТа &nbsp;й &nbsp;не &nbsp;міг &nbsp;я &nbsp;в &nbsp;дівчину &nbsp;стріляти, &nbsp;<br>\nБо &nbsp;жінки &nbsp;для &nbsp;мене &nbsp;— &nbsp;то &nbsp;святе... &nbsp;<br>\n— &nbsp;Що &nbsp;ти &nbsp;про &nbsp;жінок &nbsp;тих &nbsp;можеш &nbsp;знати, &nbsp;<br>\nВсе &nbsp;це &nbsp;хизування, &nbsp;все &nbsp;пусте. &nbsp;<br>\n<br>\nА &nbsp;тепер &nbsp;розказуй &nbsp;про &nbsp;Оксану. &nbsp;<br>\n— &nbsp;Про &nbsp;яку? &nbsp;— &nbsp;перепитав &nbsp;Андрій. &nbsp;<br>\n— &nbsp;Вдруге &nbsp;я &nbsp;запитувать &nbsp;не &nbsp;стану, &nbsp;<br>\nБачу, &nbsp;ти &nbsp;довершений &nbsp;крутій. &nbsp;<br>\n<br>\nЧуєш, &nbsp;про &nbsp;Оксану &nbsp;я &nbsp;питаю, &nbsp;<br>\nТу, &nbsp;що &nbsp;крикнула &nbsp;тобі &nbsp;„Стріляй!” &nbsp;<br>\n— &nbsp;Що &nbsp;сказати? &nbsp;Я &nbsp;її &nbsp;не &nbsp;знаю. &nbsp;<br>\n— &nbsp;Скоро &nbsp;будеш &nbsp;знати, &nbsp;постривай!.. &nbsp;<br>\n<br>\n— &nbsp;Дивовижні, &nbsp;незбагненні &nbsp;речі, &nbsp;<br>\n<br>\nКраще &nbsp;розкажи, &nbsp;чому &nbsp;цей &nbsp;мрець &nbsp;<br>\nЗаховався &nbsp;за &nbsp;дівочі &nbsp;плечі, &nbsp;<br>\nА &nbsp;не &nbsp;вийшов &nbsp;на &nbsp;відвертий &nbsp;герць? &nbsp;<br>\n<br>\nСлідчий &nbsp;раптом &nbsp;знітився &nbsp;від &nbsp;того &nbsp;<br>\nІ &nbsp;поглянути &nbsp;не &nbsp;знав &nbsp;куди, &nbsp;<br>\nА &nbsp;тоді &nbsp;покликав &nbsp;вартового &nbsp;<br>\nІ &nbsp;промовив &nbsp;глухо: &nbsp;— &nbsp;„Відведи!” &nbsp;<br>\n5 &nbsp;<br>\nВранці &nbsp;знов &nbsp;на &nbsp;допит. &nbsp;В &nbsp;кабінеті &nbsp;<br>\nНе &nbsp;було &nbsp;нікого. &nbsp;На &nbsp;стіні &nbsp;— &nbsp;<br>\nЇх &nbsp;вожді &nbsp;давилися &nbsp;з &nbsp;портретів, &nbsp;<br>\nВід &nbsp;яких &nbsp;— &nbsp;морозом &nbsp;по &nbsp;спині. &nbsp;<br>\n<br>\nДвері &nbsp;відчинилися &nbsp;раптово, &nbsp;<br>\nНа &nbsp;порозі &nbsp;стала, &nbsp;як &nbsp;мара. &nbsp;<br>\nВсе &nbsp;обличчя &nbsp;в &nbsp;синяках &nbsp;і &nbsp;крові. &nbsp;<br>\nЩе &nbsp;дівча, &nbsp;а &nbsp;ніби &nbsp;вже &nbsp;стара. &nbsp;<br>\n<br>\nНе &nbsp;повірив, &nbsp;— &nbsp;це &nbsp;і &nbsp;є &nbsp;Оксана? &nbsp;<br>\nМоже, &nbsp;підмінили? &nbsp;Ні, &nbsp;вона. &nbsp;<br>\nБідна, &nbsp;нещаслива, &nbsp;красна &nbsp;панно, &nbsp;<br>\nТа &nbsp;яка &nbsp;ж &nbsp;твоя &nbsp;у &nbsp;цім &nbsp;вина? &nbsp;<br>\n<br>\n— &nbsp;Я &nbsp;скачала, &nbsp;— &nbsp;мовила &nbsp;крізь &nbsp;сльози, &nbsp;— &nbsp;<br>\nЩо &nbsp;знайома &nbsp;з &nbsp;вами &nbsp;вже &nbsp;давно. &nbsp;<br>\nЦе &nbsp;неправда, &nbsp;але &nbsp;їх &nbsp;погрози... &nbsp;<br>\nБили &nbsp;страшно. &nbsp;Та &nbsp;й &nbsp;усе &nbsp;одно... &nbsp;<br>\n<br>\n— &nbsp;Ні, &nbsp;не &nbsp;так, &nbsp;моя &nbsp;прекрасна &nbsp;панно. &nbsp;<br>\nВідмовляйся &nbsp;від &nbsp;усіх &nbsp;зізнань, &nbsp;<br>\nВ &nbsp;цих &nbsp;катів &nbsp;є &nbsp;сатанинські &nbsp;плани. &nbsp;<br>\nТи &nbsp;не &nbsp;бійся &nbsp;і &nbsp;твердою &nbsp;стань. &nbsp;<br>\n<br>\n— &nbsp;Досить &nbsp;пропагандою &nbsp;займатись, &nbsp;— &nbsp;<br>\nСлідчий &nbsp;його &nbsp;грубо &nbsp;обірвав. &nbsp;— &nbsp;<br>\nКраще &nbsp;буде &nbsp;вам &nbsp;обом &nbsp;зізнатись, &nbsp;<br>\nХто &nbsp;майора &nbsp;вбити &nbsp;наказав? &nbsp;<br>\n<br>\n— &nbsp;В &nbsp;чім &nbsp;зізнатися, &nbsp;людці &nbsp;погані? &nbsp;— &nbsp;<br>\nГордим &nbsp;криком &nbsp;відповів &nbsp;на &nbsp;крик. &nbsp;— &nbsp;<br>\nНе &nbsp;достойні &nbsp;ви &nbsp;цій &nbsp;ніжній &nbsp;панні &nbsp;<br>\nНавіть &nbsp;зав'язати &nbsp;черевик. &nbsp;<br>\n<br>\nВи &nbsp;ж &nbsp;собі &nbsp;дозволяли, &nbsp;хамлюги, &nbsp;<br>\nПознущатись &nbsp;над &nbsp;лицем &nbsp;її. &nbsp;<br>\nХто &nbsp;ви &nbsp;є? &nbsp;Московські &nbsp;підлі &nbsp;слуги. &nbsp;<br>\nЗгинете &nbsp;усі &nbsp;ви, &nbsp;холуї. &nbsp;<br>\n<br>\nВ &nbsp;чому &nbsp;бачите &nbsp;її &nbsp;провину? &nbsp;<br>\nХочете &nbsp;згубити &nbsp;нас &nbsp;обох? &nbsp;<br>\nВідпустіть &nbsp;невинну &nbsp;цю &nbsp;дитину, &nbsp;<br>\nБо &nbsp;усіх &nbsp;вас &nbsp;покарає &nbsp;Бог. &nbsp;<br>\n<br>\nСлідчі &nbsp;навалилися &nbsp;на &nbsp;нього, &nbsp;<br>\nКожен &nbsp;докладався, &nbsp;як &nbsp;вже &nbsp;міг, &nbsp;<br>\nПотім &nbsp;потягли &nbsp;напівживого &nbsp;<br>\nЙ &nbsp;кинули &nbsp;у &nbsp;карцер &nbsp;за &nbsp;поріг. &nbsp;<br>\n6 &nbsp;<br>\nІ &nbsp;на &nbsp;тому &nbsp;слідство &nbsp;зупинили. &nbsp;<br>\nПочалася &nbsp;інша &nbsp;коловерть. &nbsp;<br>\nСуд &nbsp;відбувся. &nbsp;Дівчину &nbsp;звільнили. &nbsp;<br>\n„Буревію” &nbsp;присудили &nbsp;смерть. &nbsp;<br>\n<br>\n— &nbsp;Так &nbsp;і &nbsp;надо &nbsp;етому &nbsp;бандері! &nbsp;— &nbsp;<br>\nОхоронець &nbsp;кинув &nbsp;йому &nbsp;вслід... &nbsp;<br>\nЗачинились &nbsp;металеві &nbsp;двері, &nbsp;<br>\nІ &nbsp;навіки &nbsp;зачинився &nbsp;світ. &nbsp;<br>\n<br>\nЗгадував &nbsp;про &nbsp;друзів, &nbsp;про &nbsp;повстанців, &nbsp;<br>\nДе &nbsp;їх &nbsp;сотня, &nbsp;у &nbsp;яких &nbsp;світах? &nbsp;<br>\nБ'ються &nbsp;з &nbsp;ворогами, &nbsp;як &nbsp;спартанці, &nbsp;<br>\nУ &nbsp;Розтоцьких &nbsp;голубих &nbsp;лісах. &nbsp;<br>\n<br>\nБ’ються &nbsp;вже &nbsp;без &nbsp;нього. &nbsp;<br>\nВже &nbsp;без &nbsp;нього &nbsp;Далеч &nbsp;переходів &nbsp;не &nbsp;одних, &nbsp;<br>\nБіль &nbsp;поразок, &nbsp;радість &nbsp;перемоги, &nbsp;— &nbsp;<br>\nВже &nbsp;без &nbsp;нього &nbsp;буде &nbsp;все &nbsp;у &nbsp;них. &nbsp;<br>\n<br>\nЯк &nbsp;їх &nbsp;зустрічатимуть &nbsp;у &nbsp;селах &nbsp;<br>\nУ &nbsp;свят-вечір, &nbsp;на &nbsp;Різдво, &nbsp;Йордань, &nbsp;<br>\nСтомлених, &nbsp;та &nbsp;все-таки &nbsp;веселих &nbsp;<br>\nМолодих &nbsp;сподвижників &nbsp;повстань. &nbsp;<br>\n<br>\nВ &nbsp;камері &nbsp;вологій &nbsp;і &nbsp;холодній. &nbsp;<br>\nДе &nbsp;під &nbsp;стелею &nbsp;мале &nbsp;вікно, &nbsp;<br>\nВін &nbsp;відчув &nbsp;знесилений, &nbsp;голодний: &nbsp;<br>\nБуде &nbsp;жити &nbsp;в &nbsp;світі &nbsp;все &nbsp;одно. &nbsp;<br>\n<br>\nМоже, &nbsp;це &nbsp;подібне &nbsp;на &nbsp;оману. &nbsp;<br>\nТільки &nbsp;звідки &nbsp;бачення &nbsp;таке: &nbsp;<br>\nВийшов &nbsp;він &nbsp;із &nbsp;хлопцями &nbsp;з &nbsp;туману, &nbsp;<br>\nА &nbsp;повітря &nbsp;чисте, &nbsp;аж &nbsp;п’янке. &nbsp;<br>\n<br>\nЙдуть &nbsp;собі &nbsp;поволі, &nbsp;як &nbsp;на &nbsp;волі, &nbsp;<br>\nНаче &nbsp;легендарні &nbsp;козаки. &nbsp;<br>\nЧути &nbsp;ніжне &nbsp;шелестіння &nbsp;в &nbsp;полі. &nbsp;<br>\nГолоси &nbsp;дівочі &nbsp;з-за &nbsp;ріки. &nbsp;<br>\n<br>\nПахне &nbsp;цвітом, &nbsp;пахне &nbsp;теплим &nbsp;літом, &nbsp;<br>\nВід &nbsp;краси &nbsp;хмеліє &nbsp;голова, &nbsp;<br>\nНа &nbsp;майдані &nbsp;їх &nbsp;вітають &nbsp;діти, &nbsp;<br>\nКажуть &nbsp;найприємніші &nbsp;слова. &nbsp;<br>\n<br>\nА &nbsp;довкола &nbsp;ніжна, &nbsp;ніжна &nbsp;зелень &nbsp;<br>\nІ &nbsp;такий &nbsp;первісно-чистий &nbsp;світ. &nbsp;<br>\nХодить &nbsp;товариство &nbsp;їх &nbsp;веселе, &nbsp;<br>\nЇм &nbsp;дорогу &nbsp;накриває &nbsp;цвіт... &nbsp;<br>\n<br>\nРаптом &nbsp;стрілянина &nbsp;почалася, &nbsp;<br>\nГрюкіт, &nbsp;стукіт, &nbsp;солдафонський &nbsp;тон: &nbsp;<br>\n— &nbsp;Ти &nbsp;Андрей &nbsp;Високій? &nbsp;Собірайся!.. &nbsp;<br>\nБоже, &nbsp;обірвали &nbsp;такий &nbsp;сон. &nbsp;<br>\n7 &nbsp;<br>\nСлідчий &nbsp;пильно &nbsp;втупився &nbsp;у &nbsp;нього, &nbsp;<br>\nЯк &nbsp;павук &nbsp;у &nbsp;жертву, &nbsp;І &nbsp;мовчав. &nbsp;<br>\n— &nbsp;Жаль &nbsp;тебе, &nbsp;такого &nbsp;молодого, &nbsp;— &nbsp;<br>\nНіби &nbsp;співчуваючи &nbsp;почав. &nbsp;— &nbsp;<br>\n<br>\nХочеш &nbsp;жити? &nbsp;<br>\n— &nbsp;Дуже &nbsp;хочу &nbsp;жити! &nbsp;<br>\n— &nbsp;То &nbsp;за &nbsp;чим &nbsp;затримка, &nbsp;йди, &nbsp;живи. &nbsp;<br>\nТа &nbsp;віднині &nbsp;маєш &nbsp;нам &nbsp;служити. &nbsp;<br>\n— &nbsp;Отже, &nbsp;я &nbsp;потрібний &nbsp;вам &nbsp;живий? &nbsp;<br>\n<br>\n— &nbsp;Ти &nbsp;розумний, &nbsp;гордий &nbsp;і &nbsp;сумлінний, &nbsp;<br>\nЩе &nbsp;повчився &nbsp;б, &nbsp;мав &nbsp;би &nbsp;гарний &nbsp;фах, &nbsp;<br>\nТа &nbsp;й &nbsp;не &nbsp;може &nbsp;ціле &nbsp;покоління &nbsp;<br>\nТак &nbsp;безумно &nbsp;гинути &nbsp;в &nbsp;лісах. &nbsp;<br>\n<br>\nЯкщо &nbsp;будеш &nbsp;з &nbsp;нами &nbsp;працювати. &nbsp;<br>\nТо &nbsp;присудять &nbsp;до &nbsp;п’яти &nbsp;років... &nbsp;<br>\n— &nbsp;З &nbsp;вами &nbsp;працювати &nbsp;— &nbsp;то &nbsp;продати &nbsp;<br>\nУкраїну, &nbsp;друзів &nbsp;та &nbsp;батьків. &nbsp;<br>\n<br>\n— &nbsp;Та &nbsp;ніщо &nbsp;не &nbsp;треба &nbsp;продавати... &nbsp;<br>\n— &nbsp;Ти &nbsp;мене &nbsp;вже &nbsp;більше &nbsp;не &nbsp;повчай. &nbsp;<br>\nЩе &nbsp;скажи, &nbsp;таких, &nbsp;як &nbsp;я, &nbsp;багато? &nbsp;<br>\n— &nbsp;Вистачає &nbsp;дурнів. &nbsp;Прощавай! &nbsp;<br>\n8 &nbsp;<br>\nІ &nbsp;останні &nbsp;днини &nbsp;і &nbsp;години &nbsp;<br>\nВін &nbsp;провів &nbsp;в &nbsp;глухій &nbsp;самотині. &nbsp;<br>\nПосилав &nbsp;до &nbsp;милої &nbsp;родини &nbsp;<br>\nМолитви &nbsp;і &nbsp;роздуми &nbsp;сумні. &nbsp;<br>\n<br>\nВсе &nbsp;дитинство &nbsp;раптом &nbsp;просвітліло, &nbsp;<br>\nНаче &nbsp;від &nbsp;небесної &nbsp;зорі, &nbsp;<br>\nЗахололу &nbsp;душу &nbsp;розігріло &nbsp;<br>\nО &nbsp;суворій &nbsp;зимовій &nbsp;порі. &nbsp;<br>\n<br>\nЯк &nbsp;у &nbsp;їхній &nbsp;затишній &nbsp;квартирі &nbsp;<br>\nЗавше &nbsp;панувала &nbsp;доброта, &nbsp;<br>\nЯк &nbsp;жили &nbsp;у &nbsp;злагоді &nbsp;та &nbsp;мирі. &nbsp;<br>\nРазом &nbsp;відзначали &nbsp;всі &nbsp;свята. &nbsp;<br>\n<br>\nЯк &nbsp;батьки &nbsp;його &nbsp;благословляли &nbsp;<br>\nНа &nbsp;подвижницький, &nbsp;повстанський &nbsp;шлях, &nbsp;<br>\nМісяці &nbsp;чекали &nbsp;і &nbsp;не &nbsp;знали, &nbsp;<br>\nДе, &nbsp;в &nbsp;яких &nbsp;він &nbsp;сотнях &nbsp;і &nbsp;лісах. &nbsp;<br>\n<br>\nДочекалися. &nbsp;Дорогу &nbsp;хресну &nbsp;<br>\nЇхній &nbsp;син &nbsp;доход &nbsp;до &nbsp;кінця. &nbsp;<br>\nІ &nbsp;єдина &nbsp;втіха, &nbsp;що &nbsp;воскресне &nbsp;<br>\nЩе &nbsp;колись &nbsp;у &nbsp;молодих &nbsp;серцях. &nbsp;<br>\n9 &nbsp;<br>\nВсе. &nbsp;Кінець. &nbsp;Везе &nbsp;його &nbsp;машина &nbsp;<br>\nБоковими &nbsp;вуличками &nbsp;геть, &nbsp;<br>\nІ &nbsp;для &nbsp;них &nbsp;він &nbsp;більше &nbsp;не &nbsp;людина. &nbsp;<br>\nА &nbsp;бандит, &nbsp;засуджений &nbsp;на &nbsp;смерть. &nbsp;<br>\n<br>\nЖаль, &nbsp;нема &nbsp;відкритого &nbsp;віконця, &nbsp;<br>\nПеред &nbsp;смертю &nbsp;душу &nbsp;б &nbsp;хоч &nbsp;відвів, &nbsp;<br>\nМіг &nbsp;би &nbsp;надивитися &nbsp;на &nbsp;сонце, &nbsp;<br>\nНа &nbsp;родинний &nbsp;і &nbsp;коханий &nbsp;Львів, &nbsp;<br>\n<br>\nІ &nbsp;востаннє &nbsp;поглядом &nbsp;пробігти &nbsp;<br>\nПо &nbsp;майданах, &nbsp;вулицях, &nbsp;стежках. &nbsp;<br>\nДе &nbsp;юнацькі &nbsp;потаємні &nbsp;міти. &nbsp;<br>\nДе &nbsp;він &nbsp;почувався, &nbsp;наче &nbsp;птах, &nbsp;<br>\n<br>\nДе &nbsp;злітав &nbsp;аж &nbsp;на &nbsp;Високий &nbsp;Замок, &nbsp;<br>\nТам &nbsp;розводив &nbsp;з &nbsp;хлопцями &nbsp;вогні! &nbsp;<br>\nДивився, &nbsp;як &nbsp;поза &nbsp;лісами &nbsp;<br>\nДогорали &nbsp;тихі-тихі &nbsp;дні. &nbsp;<br>\n10 &nbsp;<br>\nЗупинились. &nbsp;ї &nbsp;здавило &nbsp;груди: &nbsp;<br>\nВже &nbsp;його &nbsp;виводять &nbsp;на &nbsp;майдан, &nbsp;<br>\nА &nbsp;навколо &nbsp;люди, &nbsp;люди, &nbsp;люди. &nbsp;<br>\nБіганина, &nbsp;крики, &nbsp;балаган. &nbsp;<br>\n<br>\nВ &nbsp;центрі &nbsp;риштування &nbsp;піднялося &nbsp;<br>\nЗ &nbsp;дощок &nbsp;та &nbsp;обструганих &nbsp;стволів, &nbsp;<br>\nДвоє &nbsp;в’язнів &nbsp;там &nbsp;простоволосих... &nbsp;<br>\nЗдогадався &nbsp;і &nbsp;отетерів. &nbsp;<br>\n<br>\nОсь &nbsp;яку &nbsp;придумали &nbsp;їм &nbsp;страту &nbsp;— &nbsp;<br>\nЦе &nbsp;ж &nbsp;прилюдно &nbsp;вішатимуть &nbsp;їх, &nbsp;<br>\nІ &nbsp;людей &nbsp;зігнали &nbsp;— &nbsp;ніде &nbsp;стати. &nbsp;<br>\nПослизнувся &nbsp;і &nbsp;упав &nbsp;на &nbsp;сніг. &nbsp;<br>\n<br>\nОхоронці &nbsp;вихопили &nbsp;зброю, &nbsp;<br>\nТа &nbsp;підбігла &nbsp;жінка &nbsp;молода: &nbsp;<br>\n„Де &nbsp;здавайтесь, &nbsp;хлопці, &nbsp;ви &nbsp;— &nbsp;герої &nbsp;<br>\nПроказала &nbsp;й &nbsp;руку &nbsp;подала. &nbsp;<br>\n<br>\nА &nbsp;рука &nbsp;гаряча, &nbsp;як &nbsp;у &nbsp;мами: &nbsp;<br>\n„Витерпіть &nbsp;страждання &nbsp;до &nbsp;кінця, &nbsp;<br>\n— &nbsp;Сірі &nbsp;очі, &nbsp;сповнені &nbsp;сльозами, &nbsp;<br>\n— &nbsp;Захист &nbsp;Вам &nbsp;у &nbsp;Господа-Огця”. &nbsp;<br>\n<br>\nЖінку &nbsp;відштовхнули &nbsp;в &nbsp;кучугури, &nbsp;<br>\nА &nbsp;його &nbsp;за &nbsp;руки &nbsp;потягли. &nbsp;<br>\nНа &nbsp;підмості &nbsp;кат &nbsp;стояв &nbsp;похмурий, &nbsp;<br>\nЗбоку &nbsp;— &nbsp;два &nbsp;повстанці, &nbsp;як &nbsp;орли. &nbsp;<br>\n<br>\nМовчки &nbsp;переглянувся &nbsp;із &nbsp;ними, &nbsp;<br>\nТо &nbsp;були &nbsp;легші &nbsp;із &nbsp;Карпат, &nbsp;<br>\nЗ &nbsp;поглядами &nbsp;гордими, &nbsp;палкими, &nbsp;<br>\nІ &nbsp;відчув &nbsp;себе, &nbsp;як &nbsp;їхній &nbsp;брат. &nbsp;<br>\n<br>\nНа &nbsp;майдані, &nbsp;де &nbsp;не &nbsp;раз &nbsp;проходив, &nbsp;<br>\nЗустрічався &nbsp;з &nbsp;друзями &nbsp;не &nbsp;раз, &nbsp;<br>\nУ &nbsp;січневу, &nbsp;люту &nbsp;непогоду &nbsp;<br>\nНастає &nbsp;його &nbsp;останній &nbsp;час. &nbsp;<br>\n<br>\nНеспокійне &nbsp;серце &nbsp;без &nbsp;упину &nbsp;<br>\nШаленіло, &nbsp;рвалося &nbsp;з &nbsp;грудей. &nbsp;<br>\nІ &nbsp;шукав, &nbsp;шукав &nbsp;свою &nbsp;родину &nbsp;<br>\nСеред &nbsp;розхвильованих &nbsp;людей. &nbsp;<br>\n<br>\nНе &nbsp;знаходив. &nbsp;Може, &nbsp;і &nbsp;не &nbsp;знали, &nbsp;<br>\nМоже, &nbsp;їх &nbsp;спровадили &nbsp;в &nbsp;Сибір?.. &nbsp;<br>\nА &nbsp;на &nbsp;місто &nbsp;хмари &nbsp;наступали, &nbsp;<br>\nВітер &nbsp;вив, &nbsp;немов &nbsp;голодний &nbsp;звір. &nbsp;<br>\n<br>\nЕмгебист &nbsp;із &nbsp;восковим &nbsp;обличчям &nbsp;<br>\nШепеляво &nbsp;грізно &nbsp;виступав. &nbsp;<br>\nПроклинав &nbsp;і &nbsp;поглядав &nbsp;убивчо &nbsp;<br>\nНа &nbsp;несхитних &nbsp;вояків &nbsp;УПА. &nbsp;<br>\n<br>\nІ &nbsp;тоді &nbsp;в &nbsp;єдинім &nbsp;онімінні &nbsp;<br>\nТроє &nbsp;їх &nbsp;на &nbsp;весь &nbsp;притихлий &nbsp;Львів &nbsp;<br>\nВигукнула: &nbsp;— &nbsp;Слава &nbsp;Україні! &nbsp;<br>\nХтось: &nbsp;— &nbsp;Героям &nbsp;слава! &nbsp;— &nbsp;відповів. &nbsp;<br>\n<br>\nКат &nbsp;вхопився &nbsp;за &nbsp;свою &nbsp;роботу, &nbsp;<br>\nМов &nbsp;змія, &nbsp;звивалася &nbsp;петля. &nbsp;<br>\n— &nbsp;Слава! &nbsp;— &nbsp;ще &nbsp;гукнули &nbsp;патріоти, &nbsp;<br>\nЙ &nbsp;важко &nbsp;похитнулася &nbsp;земля. &nbsp;<br>\n<br>\nЗнову &nbsp;покотилося, &nbsp;як &nbsp;лава, &nbsp;<br>\nЧерез &nbsp;весь &nbsp;майдан &nbsp;із &nbsp;вуст &nbsp;в &nbsp;вуста: &nbsp;<br>\n— &nbsp;Слава! &nbsp;Слава &nbsp;вам! &nbsp;<br>\nГероям &nbsp;слава! &nbsp;— &nbsp;<br>\n<br>\nУкраїна &nbsp;мовила &nbsp;свята. &nbsp;<br>\nРаптом &nbsp;білий &nbsp;птах &nbsp;спустився &nbsp;долу &nbsp;<br>\nІ &nbsp;на &nbsp;поперечині &nbsp;присів, &nbsp;<br>\nЛюди &nbsp;загукали: &nbsp;— &nbsp;Голуб, &nbsp;Голуб! &nbsp;<br>\n— &nbsp;Божий &nbsp;дух &nbsp;зійшов! &nbsp;— &nbsp;казали &nbsp;всі. &nbsp;<br>\nЕмгебист &nbsp;повів &nbsp;свою &nbsp;команду, &nbsp;<br>\nЇх &nbsp;сліди &nbsp;накрив &nbsp;холодний &nbsp;сніг. &nbsp;<br>\nДівчина &nbsp;палаючу &nbsp;троянду &nbsp;<br>\nКинула &nbsp;повстанцеві &nbsp;до &nbsp;ніг. &nbsp;<br>\n<br>\nАж &nbsp;до &nbsp;ночі &nbsp;там &nbsp;жінки &nbsp;стояли, &nbsp;<br>\nПромовляли &nbsp;тихо &nbsp;молитви, &nbsp;<br>\nА &nbsp;над &nbsp;містом &nbsp;ангели &nbsp;співаєш: &nbsp;<br>\n„Господи, &nbsp;героїв &nbsp;оживи!\" &nbsp;<br>\n<br>\n* &nbsp;— &nbsp;райони &nbsp;Львова &nbsp;<br>\n** &nbsp;— &nbsp;пасмо &nbsp;гір &nbsp;на &nbsp;Львівщині &nbsp;<br>\n*** &nbsp;— &nbsp;німецький &nbsp;пістолет-автомат &nbsp;<br>\n<br><br><em>1999</em>\n\n\n<br><br>\n"
}