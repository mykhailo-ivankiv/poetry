{
  "author": "r07fyO21Y",
  "id": "WjXG73DsP",
  "title": "СЛОВО О ПОЛКУ",
  "link": "metrs_poem.php?poem=6453",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>СЛОВО О ПОЛКУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМасивні &nbsp;коні, &nbsp;п'яні &nbsp;коні<br>\nМотуззя &nbsp;рвали, &nbsp;пруги &nbsp;шлей...<br>\nТягли &nbsp;в &nbsp;проклятім &nbsp;перегоні<br>\nТупі &nbsp;потвори &nbsp;батарей.<br>\nУслід &nbsp;подоланій &nbsp;колоні<br>\nТьма &nbsp;волочила &nbsp;мокрий &nbsp;шлейф.<br>\n<br>\nКвадратний &nbsp;крок &nbsp;і &nbsp;коней, &nbsp;і &nbsp;людей<br>\nКотився &nbsp;в &nbsp;строгім &nbsp;ескадроні.<br>\nБійці &nbsp;замислились &nbsp;- &nbsp;ачей<br>\nІржатимуть &nbsp;ще &nbsp;їхні &nbsp;коні<br>\nПеред &nbsp;атакою &nbsp;на &nbsp;лоні<br>\nБездонних &nbsp;галицьких &nbsp;ночей.<br>\n<br>\nНіч &nbsp;одступу. &nbsp;В &nbsp;арієргарді<br>\nЙде &nbsp;смерть, &nbsp;схиляючись &nbsp;до &nbsp;тих,<br>\nЩо &nbsp;зранені &nbsp;при &nbsp;окраях &nbsp;доріг,<br>\nЛежать &nbsp;у &nbsp;варті, &nbsp;марній &nbsp;варті<br>\nШляху, &nbsp;що &nbsp;значився &nbsp;на &nbsp;карті,<br>\nЯк &nbsp;шлях &nbsp;походів &nbsp;вікових!<br>\n<br>\nПолки &nbsp;проходили &nbsp;повз &nbsp;них<br>\nІ &nbsp;вивертали &nbsp;солдатські &nbsp;очі &nbsp;з &nbsp;корнем,<br>\nМов &nbsp;білі &nbsp;пні &nbsp;з &nbsp;крутих &nbsp;орбіт,<br>\nЩоб &nbsp;подивитися &nbsp;услід<br>\nКолонам &nbsp;кінним &nbsp;- &nbsp;чотам &nbsp;чорним,<br>\nЩо &nbsp;йшли &nbsp;на &nbsp;схід, &nbsp;що &nbsp;йшли &nbsp;на &nbsp;схід...<br>\n<br>\nІ &nbsp;хлинувши &nbsp;у &nbsp;хлані &nbsp;літ,<br>\nЛягли, &nbsp;як &nbsp;на &nbsp;струну, &nbsp;на &nbsp;шлях &nbsp;стрункий<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;зі &nbsp;сходу<br>\nЗнов &nbsp;тупоти &nbsp;підтоптаних &nbsp;коней<br>\nІ &nbsp;гуркоти &nbsp;голодного &nbsp;походу &nbsp;-<br>\nШоломом &nbsp;із &nbsp;Збруча &nbsp;черпали &nbsp;чорну &nbsp;воду,<br>\nЗмиваючи &nbsp;з &nbsp;лиця &nbsp;кров, &nbsp;пил, &nbsp;піт...<br>\n<br>\nПроходили &nbsp;віки, &nbsp;проходили &nbsp;онуки<br>\nНа &nbsp;ті &nbsp;поля, &nbsp;де &nbsp;вмер &nbsp;достойно &nbsp;дід,<br>\nІ &nbsp;жовті &nbsp;черепи &nbsp;побожно &nbsp;брали &nbsp;в &nbsp;руки<br>\nІ &nbsp;клали &nbsp;їх &nbsp;очицями &nbsp;на &nbsp;схід.<br>\nО &nbsp;жовті &nbsp;черепи, &nbsp;камені &nbsp;межові<br>\nНа &nbsp;скорбних &nbsp;перехрестях &nbsp;війн!<br>\n<br>\nЗнаки &nbsp;потужного &nbsp;маршруту<br>\nЦі &nbsp;жовті &nbsp;черепи &nbsp;очицями &nbsp;на &nbsp;схід.<br>\nПовз &nbsp;мертву &nbsp;голову &nbsp;забуту<br>\nЙдуть &nbsp;люди &nbsp;в &nbsp;радісний &nbsp;похід,<br>\nО, &nbsp;жовті &nbsp;черепи, &nbsp;очицями &nbsp;на &nbsp;схід!<br><br><em>ПОЕЗІЇ. Київ. \"Книгоспілка\", 1930.</em>\n\n\n<br><br>\n"
}