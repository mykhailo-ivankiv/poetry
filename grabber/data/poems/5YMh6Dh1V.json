{
  "author": "Yd1Y1Z61",
  "id": "5YMh6Dh1V",
  "title": "ДИПТИХ",
  "link": "metrs_poem.php?poem=14801",
  "html": "\n<h4></h4>\n\n<a href=\"/metrs.php?id=985&amp;type=tvorch\" class=\"redhr1\">Творчість</a> |\n<a href=\"/metrs.php?id=985&amp;type=biogr\" class=\"redhr1\">Біографія</a> |\n<a href=\"/metrs.php?id=985&amp;type=critiques\" class=\"redhr1\">Критика</a>\n\n<h4>ДИПТИХ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Українцям у діаспорі далекій присвячую.</i><br><br>\nІ. &nbsp;ЧЕКАННЯ<br>\n<br>\nЯ &nbsp;вас &nbsp;чекав &nbsp;з &nbsp;далекої &nbsp;дороги<br>\nАж &nbsp;півжиття.<br>\nУперто &nbsp;дожидав.<br>\nГриміли &nbsp;війни.<br>\nНад &nbsp;земним &nbsp;порогом<br>\nТьмяніло &nbsp;часто &nbsp;сонце &nbsp;від &nbsp;заграв.<br>\nВкраїну &nbsp;нашу,<br>\nСтомлену &nbsp;і &nbsp;гнану,<br>\nСікли &nbsp;дощі &nbsp;непрошені &nbsp;і &nbsp;злі.<br>\nА &nbsp;ви &nbsp;не &nbsp;йшли.<br>\nБурхливі &nbsp;океани<br>\nСердилися.<br>\nНа &nbsp;батьківській &nbsp;землі<br>\nУсе &nbsp;змішалось, &nbsp;мов &nbsp;у &nbsp;Вавілоні,<br>\nВисоке &nbsp;небо &nbsp;хмурилось &nbsp;нераз.<br>\nАле &nbsp;ми &nbsp;вперто &nbsp;ждали &nbsp;Вашингтона &nbsp;-<br>\nСвого &nbsp;таки!<br>\nТак &nbsp;заповів &nbsp;Тарас.<br>\nА &nbsp;ви &nbsp;не &nbsp;йшли.<br>\nНа &nbsp;цвіт, &nbsp;на &nbsp;Україну<br>\nПолин &nbsp;Зоря &nbsp;упала.<br>\nЧас &nbsp;пробив.<br>\nТу &nbsp;кару &nbsp;світ, &nbsp;як &nbsp;Божий &nbsp;гнів, &nbsp;зустрінув.<br>\nА &nbsp;ми &nbsp;вмирали.<br>\nМовчки.<br>\nЯк &nbsp;раби.<br>\nТа &nbsp;ви &nbsp;не &nbsp;йшли...<br>\nХоч &nbsp;нам &nbsp;було &nbsp;сутужно,<br>\nОднак &nbsp;ми &nbsp;вірили:<br>\nНаступить &nbsp;волі &nbsp;мить!<br>\nЗаграють &nbsp;дзвони<br>\nГолосно &nbsp;й &nbsp;натужно,<br>\nЗ &nbsp;небес &nbsp;святий &nbsp;Георгій &nbsp;прилетить.<br>\nТоді &nbsp;в &nbsp;одній &nbsp;ми &nbsp;зійдемось &nbsp;родині,<br>\nІ &nbsp;розтверзуться &nbsp;зболені &nbsp;вуста<br>\nУ &nbsp;літургії.<br>\nЙ &nbsp;будемо &nbsp;єдині<br>\nЗа &nbsp;Україну.<br>\nВ &nbsp;нас &nbsp;одна &nbsp;мета.<br>\n<br>\nІІ. &nbsp;ВІДПОВІДЬ<br>\n<br>\nМи &nbsp;ті, &nbsp;що &nbsp;в &nbsp;небі, &nbsp;летимо &nbsp;до &nbsp;вас.<br>\nТо &nbsp;наші &nbsp;душі &nbsp;стали &nbsp;журавлями.<br>\nТака &nbsp;безмежність &nbsp;пролягла &nbsp;між &nbsp;нами,<br>\nЩо &nbsp;й &nbsp;не &nbsp;розкажеш &nbsp;мудрими &nbsp;словами,<br>\nЛиш &nbsp;час &nbsp;трубить &nbsp;- &nbsp;цей &nbsp;невблаганний &nbsp;час.<br>\n<br>\nБула &nbsp;розлука, &nbsp;наче &nbsp;довга &nbsp;ніч.<br>\nНам &nbsp;усміхалася &nbsp;у &nbsp;снах &nbsp;калина<br>\nІ &nbsp;кликала &nbsp;кохана &nbsp;Україна,<br>\nДе &nbsp;синє &nbsp;небо &nbsp;й &nbsp;мова &nbsp;солов'їна,<br>\nІ &nbsp;хміль &nbsp;п'янкий &nbsp;майбутніх &nbsp;наших &nbsp;стріч.<br>\n<br>\nДуші &nbsp;запраглій &nbsp;не &nbsp;припнути &nbsp;крил.<br>\nВона, &nbsp;мов &nbsp;тінь &nbsp;мелодії &nbsp;любові,<br>\nЩоніч, &nbsp;щодень, &nbsp;щомить &nbsp;напоготові<br>\nБажає &nbsp;в &nbsp;пісні &nbsp;чи &nbsp;благальнім &nbsp;слові<br>\nВернутися &nbsp;до &nbsp;батьківських &nbsp;могил.<br>\n<br>\nІ &nbsp;ми &nbsp;вертаєм! &nbsp;Летимо &nbsp;крізь &nbsp;даль<br>\nВ &nbsp;одній &nbsp;великій &nbsp;журавлиній &nbsp;стаї.<br>\nІ &nbsp;рідна &nbsp;Україна &nbsp;нас &nbsp;стрічає,<br>\nІ &nbsp;на &nbsp;струні &nbsp;хвилююче &nbsp;нам &nbsp;грає<br>\nМелодію &nbsp;Карпатських &nbsp;гір &nbsp;скрипаль.<br><br><em>1991 р.</em>\n\n\n<br><br>\n"
}