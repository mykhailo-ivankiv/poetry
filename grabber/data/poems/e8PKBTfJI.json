{
  "author": "Fdsbzafsr",
  "id": "e8PKBTfJI",
  "title": "ЗЕМЛЕТРУС ",
  "link": "/metrs_poem.php?poem=18206",
  "html": "\n<h4></h4>\n\n<a href=\"/metrs.php?id=152&amp;type=tvorch\" class=\"redhr1\">Творчість</a> |\n<a href=\"/metrs.php?id=152&amp;type=biogr\" class=\"redhr1\">Біографія</a> |\n<a href=\"/metrs.php?id=152&amp;type=critiques\" class=\"redhr1\">Критика</a>\n\n<h4>ЗЕМЛЕТРУС </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Моїм синам Маркові і Максимові — <br>\nвдумливим критикам, прекрасним друзям <br>\n<br>\nЗЕМЛЕТРУС <br>\n<br>\nЛялі <br>\n — після чергового землетрусу в Каліфорнії </i><br><br>\nНа &nbsp;скалі &nbsp;Ріхтера &nbsp;занотували: &nbsp;сім. &nbsp;<br>\nЯкісь &nbsp;щасливі &nbsp;фоторепортери &nbsp;<br>\nна &nbsp;фільм &nbsp;схопили &nbsp;драматичну &nbsp;сцену: &nbsp;<br>\nмурована &nbsp;фортеця &nbsp;подалась &nbsp;<br>\nі &nbsp;умлівіч &nbsp;розсипалась &nbsp;в &nbsp;руїну. &nbsp;<br>\n(Тепер &nbsp;— &nbsp;говорять &nbsp;— &nbsp;є &nbsp;такий &nbsp;закон, &nbsp;<br>\nщо &nbsp;будувати &nbsp;треба &nbsp;сейсмостійко &nbsp;— &nbsp;<br>\nнових &nbsp;споруд &nbsp;не &nbsp;валить &nbsp;землетрус). &nbsp;<br>\nТа &nbsp;ось &nbsp;кокарда &nbsp;зв’язаних &nbsp;доріг &nbsp;<br>\n— &nbsp;таке &nbsp;мале &nbsp;каліфорнійське &nbsp;чудо &nbsp;— &nbsp;<br>\nздавила, &nbsp;мов &nbsp;кліщами, &nbsp;валку &nbsp;авт: &nbsp;<br>\nне &nbsp;встоялись &nbsp;залізо &nbsp;і &nbsp;бетон &nbsp;<br>\nв &nbsp;маленькому &nbsp;природи &nbsp;катаклізмі… &nbsp;<br>\n<br>\nКаліфорнійцям &nbsp;люди &nbsp;співчувають, &nbsp;<br>\nале &nbsp;й &nbsp;дивуються: &nbsp;чому &nbsp;б, &nbsp;мовляв, &nbsp;не &nbsp;вийти &nbsp;<br>\nіз &nbsp;цього &nbsp;краю &nbsp;частих &nbsp;землетрусів &nbsp;<br>\nдо &nbsp;інших, &nbsp;більш &nbsp;безпечних, &nbsp;берегів? &nbsp;<br>\n— &nbsp;Вони &nbsp;ж &nbsp;собі, &nbsp;отямившись &nbsp;від &nbsp;струсу, &nbsp;<br>\nзализують, &nbsp;мов &nbsp;звірі, &nbsp;біль &nbsp;тривоги, &nbsp;<br>\nі, &nbsp;заховавши &nbsp;споважнілі &nbsp;очі &nbsp;<br>\nза &nbsp;соняшні &nbsp;зелені &nbsp;окуляри, &nbsp;<br>\nбанановий &nbsp;збирають &nbsp;урожай &nbsp;<br>\nі &nbsp;сонць &nbsp;ярких &nbsp;гарячі &nbsp;помаранчі &nbsp;<br>\nїм &nbsp;падають &nbsp;у &nbsp;запашні &nbsp;сади, &nbsp;<br>\nде &nbsp;на &nbsp;одній &nbsp;галузці &nbsp;цвіт &nbsp;і &nbsp;овоч… &nbsp;<br>\n<br>\nЯк &nbsp;струсоне &nbsp;душею &nbsp;землетрус &nbsp;— &nbsp;<br>\nйого &nbsp;на &nbsp;скалі &nbsp;Ріхтера &nbsp;не &nbsp;зміриш, &nbsp;<br>\nне &nbsp;лишиться &nbsp;документальний &nbsp;фільм, &nbsp;<br>\nяк &nbsp;для &nbsp;біографів &nbsp;майбутніх &nbsp;свідок… &nbsp;<br>\nТа &nbsp;ось &nbsp;— &nbsp;антисейсмічна &nbsp;і &nbsp;гнучка, &nbsp;<br>\nмов &nbsp;ця &nbsp;будова &nbsp;за &nbsp;новим &nbsp;законом, &nbsp;— &nbsp;<br>\nлюдина &nbsp;виживає &nbsp;катаклізм, &nbsp;<br>\nі, &nbsp;перебувши &nbsp;непосильну &nbsp;пробу, &nbsp;<br>\nне &nbsp;утікає &nbsp;в &nbsp;безпечальну &nbsp;даль, &nbsp;<br>\nа &nbsp;ліпить &nbsp;знову &nbsp;черепки &nbsp;ілюзій, &nbsp;<br>\nі, &nbsp;темні &nbsp;окуляри &nbsp;надягнувши, &nbsp;<br>\nіде, &nbsp;сонцепоклонниця, &nbsp;в &nbsp;город, &nbsp;<br>\nщоб &nbsp;у &nbsp;землі, &nbsp;тремтячими &nbsp;руками, &nbsp;<br>\nплекати &nbsp;свіжі &nbsp;парості &nbsp;життя. &nbsp;<br><br><em>1974</em>\n\n\n<br><br>\n"
}