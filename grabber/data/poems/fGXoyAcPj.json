{
  "author": "3rjzcUy6",
  "id": "fGXoyAcPj",
  "title": "НІЧНА  ВТЕЧА ",
  "link": "/metrs_poem.php?poem=8370",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>НІЧНА  ВТЕЧА </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЖінка, &nbsp;що &nbsp;божеволіє,<br>\nгодуючи &nbsp;публічні &nbsp;телефони, &nbsp;з &nbsp;роззявленими &nbsp;ротами,<br>\nв &nbsp;якої &nbsp;очі &nbsp;міняться, &nbsp;як &nbsp;газ, &nbsp;і &nbsp;на &nbsp;голові &nbsp;б’ють &nbsp;крила &nbsp;з &nbsp;волосся,<br>\nпритягає &nbsp;тебе &nbsp;нитками<br>\nсвого &nbsp;мозку, &nbsp;що &nbsp;обертається, &nbsp;як &nbsp;клубок,<br>\nі &nbsp;ти &nbsp;женеш &nbsp;крізь &nbsp;трясовину &nbsp;ночі,<br>\nфурії &nbsp;проколюють &nbsp;твій &nbsp;карк<br>\nголками &nbsp;слини, &nbsp;місяць<br>\nдивиться &nbsp;байдуже &nbsp;одним &nbsp;оком,<br>\nі &nbsp;погоня &nbsp;ця &nbsp;реве,<br>\nяк &nbsp;молоді &nbsp;могили &nbsp;з &nbsp;розпореними &nbsp;животами.<br>\n<br>\nО, &nbsp;мокрошкіра &nbsp;комахо, &nbsp;хіба &nbsp;ти &nbsp;можеш &nbsp;витримати<br>\nмовчанку &nbsp;твого &nbsp;голосу, &nbsp;від &nbsp;якої &nbsp;крутиться &nbsp;твоя &nbsp;голова,<br>\nповільність &nbsp;твоєї &nbsp;скорости, &nbsp;що &nbsp;лежить &nbsp;горілиць,<br>\nчорний &nbsp;колір &nbsp;полум’я &nbsp;твоїх &nbsp;бажань?<br>\n<br>\nРука &nbsp;багна, &nbsp;що &nbsp;простягається<br>\nпо &nbsp;помаранчовий &nbsp;квіт &nbsp;твого &nbsp;рота,<br>\nзаморозить &nbsp;коріння &nbsp;твого &nbsp;шлунку,<br>\nяк &nbsp;штудерно &nbsp;прикрашені &nbsp;мушлі, &nbsp;що &nbsp;сплять &nbsp;в &nbsp;оливі,<br>\nтвої &nbsp;ноги &nbsp;розтягнуться, &nbsp;як &nbsp;ґумова &nbsp;слина<br>\nідіотів &nbsp;без &nbsp;мозків,<br>\nтвої &nbsp;очі &nbsp;приєднаються &nbsp;до &nbsp;хмар, &nbsp;що &nbsp;видають<br>\nпісні &nbsp;без &nbsp;слів &nbsp;щасливих &nbsp;коханців,<br>\nтвоє &nbsp;тіло, &nbsp;ця &nbsp;плянета &nbsp;порожнечі,<br>\nпросіюватиме &nbsp;смерть &nbsp;крізь &nbsp;свою &nbsp;пористу &nbsp;шкіру.<br>\n<br>\nО, &nbsp;не &nbsp;ковтни &nbsp;палаючих &nbsp;очей &nbsp;своїх &nbsp;ворогів,<br>\nне &nbsp;розквітни &nbsp;червоною &nbsp;плямою &nbsp;розплесканого &nbsp;крота!<br>\nДивися &nbsp;: &nbsp;багрянолиций &nbsp;місяць &nbsp;поповнив &nbsp;самогубство,<br>\nі &nbsp;жінка &nbsp;кладе &nbsp;срібну &nbsp;пілюлю<br>\nна &nbsp;телефона &nbsp;штивний &nbsp;язик!\n\n\n<br><br>\n"
}