{
  "author": "vKtquhYw",
  "id": "XPtOHV86",
  "title": "Дума третя",
  "link": "/metrs_poem.php?poem=788",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>Дума третя</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДума &nbsp;третя &nbsp;<br>\n<br>\nІ &nbsp;<br>\n<br>\nІ &nbsp;справді, &nbsp;навкруги &nbsp;мов &nbsp;буря &nbsp;зашуміла, &nbsp;<br>\nМов &nbsp;вихор-гуррикан &nbsp;в &nbsp;монастирі &nbsp;піднявся… &nbsp;<br>\nЯкийсь &nbsp;непевний &nbsp;гук &nbsp;многоголосий &nbsp;щався… &nbsp;<br>\nЗлякалась &nbsp;братія &nbsp;і &nbsp;мов &nbsp;потверезіла. &nbsp;<br>\nТа &nbsp;се &nbsp;був &nbsp;гуррикан &nbsp;веселості &nbsp;святої: &nbsp;<br>\nВітали &nbsp;новину &nbsp;велику &nbsp;благодатну, &nbsp;<br>\nЩо &nbsp;з &nbsp;запорозької &nbsp;фортеці &nbsp;низової &nbsp;<br>\nПринесено &nbsp;ченцям, &nbsp;мов &nbsp;жертву &nbsp;ароматну. &nbsp;<br>\nСвяте &nbsp;Успеніє &nbsp;знов &nbsp;чудо &nbsp;сотворило: &nbsp;<br>\nКозацьку &nbsp;старшину &nbsp;з &nbsp;неволі &nbsp;слобонило. &nbsp;<br>\n<br>\nІІ &nbsp;<br>\n<br>\nІде &nbsp;п'ять &nbsp;козаків, &nbsp;чуприндирів &nbsp;усатих, &nbsp;<br>\nБлищать &nbsp;оддалеки &nbsp;в &nbsp;турецьких &nbsp;златоглавах, &nbsp;<br>\nВ &nbsp;кармазинах &nbsp;рясних, &nbsp;при &nbsp;пірначах-булавах, &nbsp;<br>\nУ &nbsp;хутряних &nbsp;шликах, &nbsp;препишних, &nbsp;пребагатих… &nbsp;<br>\nПокидали &nbsp;шлики &nbsp;на &nbsp;землю &nbsp;і &nbsp;булави, &nbsp;<br>\nДо &nbsp;ніг &nbsp;ігумену &nbsp;смиренно &nbsp;припадають &nbsp;<br>\nІ &nbsp;для &nbsp;великої &nbsp;монастиреві &nbsp;слави &nbsp;<br>\nЧубами &nbsp;сивими &nbsp;долівку &nbsp;замітають. &nbsp;<br>\nСтоять &nbsp;навколішках, &nbsp;ченцям &nbsp;цілують &nbsp;руки &nbsp;<br>\nІ &nbsp;оповідують &nbsp;свої &nbsp;пригоди &nbsp;й &nbsp;муки. &nbsp;<br>\n<br>\nIII &nbsp;<br>\n<br>\n«П'яних &nbsp;нас &nbsp;мов &nbsp;п'яна &nbsp;хуртовина &nbsp;носила &nbsp;<br>\nТа &nbsp;й &nbsp;занесла &nbsp;була &nbsp;в &nbsp;те &nbsp;пекло &nbsp;бесурменське, &nbsp;<br>\nУ &nbsp;те &nbsp;владичество &nbsp;безбожницьке &nbsp;турецьке, &nbsp;<br>\nКотрим &nbsp;орудує &nbsp;сама &nbsp;пекельна &nbsp;сила. &nbsp;<br>\nСиділи, &nbsp;братія &nbsp;свята, &nbsp;ми &nbsp;на &nbsp;прикові, &nbsp;<br>\nУ &nbsp;смороді, &nbsp;в &nbsp;багні, &nbsp;в &nbsp;тісноті &nbsp;многолюдно, &nbsp;<br>\nІ &nbsp;довелось &nbsp;таке &nbsp;там &nbsp;знати &nbsp;козакові, &nbsp;<br>\nЩо &nbsp;в &nbsp;Божому &nbsp;дому &nbsp;і &nbsp;вимовити &nbsp;трудно. &nbsp;<br>\nЩодня &nbsp;по &nbsp;одному &nbsp;нас &nbsp;на &nbsp;гаки &nbsp;водили, &nbsp;<br>\nНа &nbsp;Байдині &nbsp;гаки, &nbsp;і &nbsp;страшно &nbsp;там &nbsp;губили. &nbsp;<br>\n<br>\nIV &nbsp;<br>\n<br>\nІ, &nbsp;гинучи &nbsp;ми &nbsp;так, &nbsp;щоденно &nbsp;сповідались &nbsp;<br>\nВ &nbsp;своїх &nbsp;переступах &nbsp;чесному &nbsp;отаманню &nbsp;<br>\nІ &nbsp;нужди, &nbsp;голоду, &nbsp;тяжкому &nbsp;безталанню &nbsp;<br>\nСпасенного &nbsp;конця &nbsp;від &nbsp;Бога &nbsp;сподівались. &nbsp;<br>\nНас &nbsp;п'ятеро &nbsp;було &nbsp;полковників &nbsp;старинних, &nbsp;<br>\nТаких, &nbsp;що &nbsp;про &nbsp;дива &nbsp;великі &nbsp;пам'ятали, &nbsp;<br>\nЯкі, &nbsp;бувало, &nbsp;нам &nbsp;ченці &nbsp;на &nbsp;богоміллі &nbsp;<br>\nЗ &nbsp;книжок &nbsp;своїх &nbsp;святих &nbsp;читали &nbsp;й &nbsp;товкували. &nbsp;<br>\nІ &nbsp;що &nbsp;молодші &nbsp;там &nbsp;про &nbsp;себе &nbsp;не &nbsp;казали, &nbsp;<br>\nМи &nbsp;знай &nbsp;Успеніє &nbsp;на &nbsp;поміч &nbsp;призивали. &nbsp;<br>\n<br>\nV &nbsp;<br>\n<br>\nІ &nbsp;се… &nbsp;О &nbsp;Господи! &nbsp;Чудовна &nbsp;в &nbsp;тебе &nbsp;сила!.. &nbsp;<br>\nОтверзлись &nbsp;двері &nbsp;в &nbsp;нас &nbsp;дубові &nbsp;у &nbsp;хурдизі… &nbsp;<br>\nЯвилась &nbsp;Пресвята &nbsp;у &nbsp;світозарній &nbsp;ризі &nbsp;<br>\nІ &nbsp;сяєвом &nbsp;своїм &nbsp;нам &nbsp;очі &nbsp;посліпила; &nbsp;<br>\nПопадали &nbsp;ми &nbsp;ниць &nbsp;і &nbsp;чули &nbsp;чудотворний &nbsp;<br>\nНебесний &nbsp;глас &nbsp;її, &nbsp;мов &nbsp;янгольське &nbsp;співаннє, &nbsp;<br>\nІ &nbsp;смород, &nbsp;і &nbsp;багно, &nbsp;і &nbsp;мрак &nbsp;вертепний &nbsp;чорний &nbsp;— &nbsp;<br>\nПочезло &nbsp;все, &nbsp;мов &nbsp;сон; &nbsp;і &nbsp;чесне &nbsp;отаманнє &nbsp;<br>\nЗ &nbsp;приковів &nbsp;і &nbsp;кайдан, &nbsp;мов &nbsp;з &nbsp;сміття, &nbsp;отрусилось, &nbsp;<br>\nІ, &nbsp;наче &nbsp;на &nbsp;степу, &nbsp;на &nbsp;морі &nbsp;опинилось. &nbsp;<br>\n<br>\nVI &nbsp;<br>\n<br>\nНе &nbsp;скажем &nbsp;доладу, &nbsp;як &nbsp;чудо &nbsp;совершилось: &nbsp;<br>\nБо &nbsp;ми &nbsp;всі &nbsp;п'ятеро &nbsp;без &nbsp;пам'яті &nbsp;лежали, &nbsp;<br>\nКозацьких &nbsp;голосів &nbsp;і &nbsp;лиць &nbsp;не &nbsp;впізнавали: &nbsp;<br>\nУсе &nbsp;запомином &nbsp;і &nbsp;нетямом &nbsp;окрилось. &nbsp;<br>\nАж &nbsp;чуєм, &nbsp;вітерець &nbsp;над &nbsp;нами &nbsp;подихає… &nbsp;<br>\nПоглянемо &nbsp;— &nbsp;кругом &nbsp;на &nbsp;морі &nbsp;хвиля &nbsp;грає… &nbsp;<br>\nНад &nbsp;морем &nbsp;сонце, &nbsp;мов &nbsp;броварна &nbsp;піч, &nbsp;палає &nbsp;<br>\nІ &nbsp;хмари &nbsp;золотить, &nbsp;немов &nbsp;пожар &nbsp;лунає; &nbsp;<br>\nА &nbsp;той &nbsp;страшний &nbsp;Стамбул &nbsp;над &nbsp;синьою &nbsp;водою &nbsp;<br>\nУвесь &nbsp;почервонів, &nbsp;немов &nbsp;облився &nbsp;кров'ю. &nbsp;<br>\n<br>\nVII &nbsp;<br>\n<br>\nПерехрестились &nbsp;ми &nbsp;і &nbsp;зараз &nbsp;обіцяли &nbsp;<br>\nДва &nbsp;тижні &nbsp;на &nbsp;святе &nbsp;Успення &nbsp;роботати. &nbsp;<br>\nПро &nbsp;се &nbsp;ми &nbsp;під &nbsp;свої &nbsp;здобичні &nbsp;пишні &nbsp;шати &nbsp;<br>\nПолатані &nbsp;свитки &nbsp;тепер &nbsp;понадавали…» &nbsp;<br>\nІ &nbsp;тут &nbsp;же &nbsp;почали &nbsp;«оброчники» &nbsp;скидати &nbsp;<br>\nКармазини &nbsp;рясні, &nbsp;саєти, &nbsp;златоглави, &nbsp;<br>\nІ &nbsp;все, &nbsp;мов &nbsp;прах &nbsp;земний, &nbsp;ногами &nbsp;попирати, &nbsp;<br>\nЧенцям &nbsp;на &nbsp;шану &nbsp;й &nbsp;честь, &nbsp;Успенію &nbsp;для &nbsp;слави. &nbsp;<br>\nІ, &nbsp;обернувшись &nbsp;так &nbsp;із &nbsp;дуків &nbsp;у &nbsp;голоту, &nbsp;<br>\nПросили &nbsp;одвести &nbsp;їх &nbsp;зараз &nbsp;на &nbsp;роботу. &nbsp;<br>\n<br>\nVIII &nbsp;<br>\n<br>\nТим &nbsp;часом &nbsp;як &nbsp;ченці &nbsp;із &nbsp;служками &nbsp;своїми &nbsp;<br>\nКругом &nbsp;полковників, &nbsp;мов &nbsp;гай &nbsp;густий, &nbsp;стояли, &nbsp;<br>\nЇх &nbsp;гості &nbsp;з-за &nbsp;стола &nbsp;тихенько &nbsp;повставали &nbsp;<br>\nІ &nbsp;зникли, &nbsp;як &nbsp;мара, &nbsp;з &nbsp;трапези &nbsp;поза &nbsp;ними. &nbsp;<br>\nПобачив &nbsp;єзуїт, &nbsp;що &nbsp;тут &nbsp;і &nbsp;без &nbsp;науки &nbsp;<br>\nНезгірша &nbsp;у &nbsp;ченців &nbsp;давно &nbsp;ведеться &nbsp;муштра, &nbsp;<br>\nЩо &nbsp;добре &nbsp;кудлаї &nbsp;забрали &nbsp;Русь &nbsp;у &nbsp;руки, &nbsp;<br>\nІ &nbsp;сам &nbsp;собі &nbsp;шептав: &nbsp;«Ні, &nbsp;папо, &nbsp;frustra! &nbsp;* &nbsp;<br>\nТут &nbsp;схизма &nbsp;глибоко &nbsp;в &nbsp;козацтво &nbsp;вкоренилась, &nbsp;<br>\nЙого &nbsp;розбоями &nbsp;в &nbsp;велику &nbsp;славу &nbsp;вбилась. &nbsp;<br>\n<br>\nIX &nbsp;<br>\n<br>\nНі-ні! &nbsp;Тут, &nbsp;Риме, &nbsp;ти &nbsp;з &nbsp;роботою &nbsp;спізнився… &nbsp;<br>\nДаремно &nbsp;тратити &nbsp;розумні &nbsp;з &nbsp;ними &nbsp;речі. &nbsp;<br>\nХоч &nbsp;би &nbsp;й &nbsp;порозбивав &nbsp;макітри &nbsp;сі &nbsp;чернечі, &nbsp;<br>\nНічого &nbsp;путнього &nbsp;від &nbsp;них &nbsp;би &nbsp;не &nbsp;добився. &nbsp;<br>\nТут &nbsp;ангел &nbsp;тьми &nbsp;врата &nbsp;міцні &nbsp;спорудив &nbsp;аду: &nbsp;<br>\nСих &nbsp;врат &nbsp;наміснику &nbsp;Христа &nbsp;не &nbsp;одоліти, &nbsp;<br>\nНа &nbsp;радість &nbsp;сатані, &nbsp;а &nbsp;папі &nbsp;на &nbsp;досаду &nbsp;<br>\nВпотужнились &nbsp;навік &nbsp;дияволові &nbsp;діти. &nbsp;<br>\nЄдиний &nbsp;пастир &nbsp;душ, &nbsp;єдине &nbsp;стадо &nbsp;вірних &nbsp;<br>\nПротивні &nbsp;розуму &nbsp;ченців &nbsp;сих &nbsp;безувірних. &nbsp;<br>\n<br>\nX &nbsp;<br>\n<br>\nНі, &nbsp;Риме, &nbsp;ні! &nbsp;Шкода &nbsp;про &nbsp;се &nbsp;вже &nbsp;й &nbsp;говорити… &nbsp;<br>\nКоли &nbsp;б &nbsp;ти &nbsp;хоч &nbsp;на &nbsp;рік &nbsp;воскреснув, &nbsp;Торквемадо &nbsp;89, &nbsp;<br>\nГрозо &nbsp;єретиків, &nbsp;спасенних &nbsp;душ &nbsp;одрадо, &nbsp;<br>\nТа &nbsp;попід &nbsp;Лаврою &nbsp;почав &nbsp;костри &nbsp;палити, &nbsp;<br>\nТо &nbsp;б, &nbsp;може, &nbsp;тим &nbsp;огнем &nbsp;сі &nbsp;душі &nbsp;просвітились, &nbsp;<br>\nСя &nbsp;тьма &nbsp;кромішня, &nbsp;се &nbsp;геєнство &nbsp;православне, &nbsp;— &nbsp;<br>\nНаміснику &nbsp;Христа &nbsp;смиренно &nbsp;поклонились, &nbsp;<br>\nПокинули &nbsp;своє &nbsp;верзяканнє &nbsp;безславне &nbsp;<br>\nПро &nbsp;чудеса &nbsp;мощей &nbsp;печерських, &nbsp;про &nbsp;Успеннє &nbsp;<br>\nІ &nbsp;вибрали &nbsp;собі &nbsp;Лойолу &nbsp;90 &nbsp;на &nbsp;хваленнє». &nbsp;<br>\n<br>\n***<br>\n<br>\nДжерело: &nbsp;анонімний &nbsp;дописувач. &nbsp;<br>\n\n\n\n<br><br>\n"
}