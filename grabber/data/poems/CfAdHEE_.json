{
  "author": "VoeFxdiN",
  "id": "CfAdHEE_",
  "title": "\"Даремне ти турбуєшся, поете...\"",
  "link": "metrs_poem.php?poem=9715",
  "html": "\n<h4></h4>\n\n<a href=\"/metrs.php?id=278&amp;type=tvorch\" class=\"redhr1\">Творчість</a> |\n<a href=\"/metrs.php?id=278&amp;type=biogr\" class=\"redhr1\">Біографія</a> |\n<a href=\"/metrs.php?id=278&amp;type=critiques\" class=\"redhr1\">Критика</a>\n\n<h4>\"Даремне ти турбуєшся, поете...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДаремне &nbsp;ти &nbsp;турбуєшся, &nbsp;поете!<br>\nЩе &nbsp;вистачить &nbsp;сюжетів &nbsp;для &nbsp;поем.<br>\nВізьми &nbsp;число &nbsp;щоденної &nbsp;газети &nbsp;-<br>\nтам &nbsp;тисячі &nbsp;невиспіваних &nbsp;тем.<br>\n<br>\nЗаглянь &nbsp;лишень &nbsp;у &nbsp;рубрику &nbsp;науки<br>\nчи &nbsp;в &nbsp;рубрику &nbsp;пригодницьких &nbsp;новин,<br>\nо, &nbsp;скільки &nbsp;там &nbsp;і &nbsp;радощів, &nbsp;і &nbsp;муки?<br>\nІ &nbsp;все &nbsp;петитом &nbsp;набрано &nbsp;дрібним.<br>\n<br>\nДрібні &nbsp;твої &nbsp;трагедії, &nbsp;людино,<br>\nодірвана &nbsp;від &nbsp;поступу &nbsp;часу!<br>\nЧого &nbsp;ж &nbsp;це &nbsp;ти &nbsp;голосиш &nbsp;без &nbsp;упину<br>\nпро &nbsp;власний &nbsp;біль &nbsp;і &nbsp;про &nbsp;свою &nbsp;красу?<br>\n<br>\nПройшли &nbsp;віки &nbsp;і &nbsp;Байрона, &nbsp;і &nbsp;Гайне.<br>\nВідгомонів &nbsp;і &nbsp;Вертер, &nbsp;і &nbsp;Шлеміль,<br>\nі &nbsp;стало &nbsp;все &nbsp;тепер &nbsp;таке &nbsp;звичайне,<br>\nі &nbsp;недоречний &nbsp;особистий &nbsp;біль.<br>\n<br>\nЯк &nbsp;міліони &nbsp;зрушили &nbsp;довкола<br>\nдо &nbsp;вищої, &nbsp;до &nbsp;кращої &nbsp;мети,<br>\nсмішна &nbsp;тепер &nbsp;твоя &nbsp;уява &nbsp;квола,<br>\nпоезія &nbsp;нудної &nbsp;самоти.<br><br><em>ПОЗА ЗБІРКАМИ. POESIA MILITANS, 1928 р.</em>\n\n\n<br><br>\n"
}