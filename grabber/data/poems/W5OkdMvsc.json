{
  "author": "9eKE73LA",
  "id": "W5OkdMvsc",
  "title": "ЗОРЯНИЙ ІНТЕГРАЛ (Уривки з поеми)",
  "link": "metrs_poem.php?poem=17357",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>ЗОРЯНИЙ ІНТЕГРАЛ (Уривки з поеми)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІІ<br>\nЗелений &nbsp;став &nbsp;жабами &nbsp;жебонів.<br>\nСтрибали &nbsp;сизі &nbsp;коники &nbsp;у &nbsp;гречку.<br>\nІ &nbsp;жовтими &nbsp;зіницями &nbsp;вогнів<br>\nсвітилося &nbsp;моє &nbsp;сліпе &nbsp;містечко.<br>\n<br>\nМоє &nbsp;глухе, &nbsp;воно &nbsp;тепер &nbsp;гуло.<br>\nЛюбило &nbsp;цеглу, &nbsp;як &nbsp;дитина &nbsp;- &nbsp;кубик.<br>\nІ &nbsp;лепетало &nbsp;радісне &nbsp;\"алло\"<br>\nу &nbsp;погримушки &nbsp;телефонних &nbsp;трубок.<br>\n<br>\nБув &nbsp;лоб &nbsp;у &nbsp;хлопця &nbsp;- &nbsp;сонячний &nbsp;зеніт.<br>\nІ &nbsp;розум &nbsp;думку &nbsp;рухав, &nbsp;наче &nbsp;лопать.<br>\nФілософи &nbsp;пояснуювали &nbsp;світ.<br>\nТакі &nbsp;ось &nbsp;хлопці &nbsp;світ &nbsp;цей &nbsp;перероблять.<br>\n<br>\nХто &nbsp;їх &nbsp;вважає &nbsp;простими &nbsp;людьми?<br>\nЯкий &nbsp;це &nbsp;скульптор &nbsp;душу &nbsp;їм &nbsp;принизив,<br>\nнаставив &nbsp;їх &nbsp;суцільними &nbsp;штаньми<br>\nнад &nbsp;незугарним &nbsp;клечанням &nbsp;карнизів?<br>\n<br>\nЗ &nbsp;яких &nbsp;жінок &nbsp;- &nbsp;бува, &nbsp;чи &nbsp;не &nbsp;своїх? &nbsp;-<br>\nвін &nbsp;брав &nbsp;натуру &nbsp;для &nbsp;отих &nbsp;баберій,<br>\nщо &nbsp;на &nbsp;фасадах &nbsp;стали, &nbsp;як &nbsp;на &nbsp;сміх,<br>\nна &nbsp;литки &nbsp;осідлаючи &nbsp;дебелі.<br>\n<br>\nВони &nbsp;дійшли &nbsp;- &nbsp;від &nbsp;плуга &nbsp;до &nbsp;ракет.<br>\nА &nbsp;він &nbsp;в &nbsp;житах &nbsp;мистецтва &nbsp;підпадьомкав.<br>\nЗробив &nbsp;своєї &nbsp;ницості &nbsp;портрет<br>\nдля &nbsp;іронічного &nbsp;вдумливих &nbsp;потомків.<br>\n<br>\nПотомки &nbsp;розберуться. &nbsp;Їм &nbsp;видніш<br>\nкрізь &nbsp;кришталево-об'єктивну &nbsp;призму &nbsp;-<br>\nхто &nbsp;був &nbsp;митцем, &nbsp;а &nbsp;хто &nbsp;ховав &nbsp;фетиш<br>\nпростацтва &nbsp;за &nbsp;щитом &nbsp;соцреалізму.<br>\n<br>\nПростацтво &nbsp;- &nbsp;це &nbsp;іще &nbsp;не &nbsp;простота.<br>\nШукання &nbsp;форми &nbsp;- &nbsp;це &nbsp;іще &nbsp;не &nbsp;поза.<br>\nЛиш &nbsp;фанатичний &nbsp;пошук &nbsp;дороста<br>\nдо &nbsp;простоти &nbsp;митця &nbsp;і &nbsp;віртуоза.<br>\n<br>\nСкінчився &nbsp;вік &nbsp;робочого &nbsp;тягла.<br>\nУже &nbsp;немає &nbsp;репаних &nbsp;чухонців.<br>\nЦим &nbsp;простим &nbsp;хлопцям &nbsp;розум &nbsp;пройняла<br>\nенергія &nbsp;розплавленого &nbsp;сонця.<br>\n<br>\n- &nbsp;Спадковість?<br>\n- &nbsp;Совість.<br>\n- &nbsp;Мрія?<br>\n- &nbsp;Інститут.<br>\n- &nbsp;Любов?<br>\n- &nbsp;Життя.<br>\n- &nbsp;Зненависть?<br>\n- &nbsp;Трутні.<br>\n- &nbsp;Минуле?<br>\n- &nbsp;Труд.<br>\nЗ &nbsp;таким &nbsp;минулим &nbsp;- &nbsp;можна &nbsp;і &nbsp;в &nbsp;майбутє!<br>\n<br>\nЯкби &nbsp;я &nbsp;робила &nbsp;горельєфи &nbsp;в &nbsp;пам'яті<br>\nабо &nbsp;скульптури &nbsp;з &nbsp;бронзи, &nbsp;з &nbsp;порцеляни,<br>\nто &nbsp;в &nbsp;мене &nbsp;був &nbsp;би &nbsp;ось &nbsp;такий &nbsp;музей.<br>\nОце &nbsp;його &nbsp;батьки.<br>\nСеляни.<br>\n<br>\nМати. &nbsp;Каріатида &nbsp;з &nbsp;божої &nbsp;глини.<br>\nПідпирає &nbsp;перетрухлі &nbsp;балки &nbsp;своєї &nbsp;хати.<br>\nСтріха &nbsp;осіла &nbsp;їй &nbsp;на &nbsp;стомлені &nbsp;плечі,<br>\nсолома &nbsp;стирчить &nbsp;між &nbsp;зашкарублими &nbsp;пальцями,<br>\nі &nbsp;ластівка &nbsp;звила &nbsp;гніздо &nbsp;на &nbsp;грудях.<br>\n<br>\nБатько. &nbsp;Старий &nbsp;Атлант. &nbsp;З &nbsp;могутнього &nbsp;кореня.<br>\nШліфований &nbsp;і &nbsp;покорочений &nbsp;тяжкою &nbsp;працею.<br>\nМати &nbsp;тримає &nbsp;на &nbsp;собі &nbsp;хату, &nbsp;батько &nbsp;тримає<br>\nна &nbsp;собі &nbsp;світ.<br>\n<br>\nОтак &nbsp;би &nbsp;я &nbsp;створила &nbsp;їх &nbsp;обох.<br>\nСумні &nbsp;у &nbsp;нас &nbsp;селянські &nbsp;пантеони.<br>\nБо &nbsp;першим &nbsp;скульптором &nbsp;був &nbsp;Бог.<br>\nА &nbsp;ми &nbsp;вже &nbsp;тільки &nbsp;епігони.<br>\nА &nbsp;це &nbsp;- &nbsp;фігурка &nbsp;із &nbsp;моєї &nbsp;згадки:<br>\nхлоп'я &nbsp;угору &nbsp;цілиться &nbsp;з &nbsp;рогатки.<br>\nЧого-чого, &nbsp;а &nbsp;вороння &nbsp;над &nbsp;Україною<br>\nзавжди &nbsp;було &nbsp;досить.<br>\n<br>\nА &nbsp;ось &nbsp;- &nbsp;вузенька &nbsp;кладка &nbsp;в &nbsp;три &nbsp;жердини.<br>\nДвоє &nbsp;хлопчаків &nbsp;буцаються &nbsp;посеред &nbsp;кладки.<br>\nА &nbsp;ось &nbsp;і &nbsp;я. &nbsp;Дівча &nbsp;скида &nbsp;сандалики.<br>\nБіжить &nbsp;до &nbsp;річки, &nbsp;щось &nbsp;гукає &nbsp;здалеку.<br>\nМіж &nbsp;іншим, &nbsp;так &nbsp;я &nbsp;навчилася &nbsp;плавати:<br>\nне &nbsp;встигла &nbsp;злякатись &nbsp;- &nbsp;і &nbsp;попливла.<br>\n<br>\nА &nbsp;ще &nbsp;й &nbsp;таку &nbsp;я &nbsp;вирізьблю &nbsp;картину:<br>\nзі &nbsp;всіх &nbsp;дворів &nbsp;збігається &nbsp;рідня.<br>\nДівча &nbsp;несе &nbsp;врятовану &nbsp;дитину,<br>\nзіщулену, &nbsp;як &nbsp;мокре &nbsp;пташеня.<br>\n<br>\nЗа &nbsp;ними &nbsp;слідом &nbsp;хлипає &nbsp;хлоп'я:<br>\n- &nbsp;Він &nbsp;перший &nbsp;поліз &nbsp;битися, &nbsp;не &nbsp;я!<br>\n<br>\nБарельєф. &nbsp;Простоволосі, &nbsp;обезумілі,<br>\nбіжать &nbsp;три &nbsp;матері, &nbsp;вдарені &nbsp;вітром &nbsp;у &nbsp;груди.<br>\n<br>\nРізьба &nbsp;по &nbsp;каменю. &nbsp;Згорьована &nbsp;прамати.<br>\nДвоє &nbsp;загинули &nbsp;в &nbsp;тридцять &nbsp;третьому,<br>\nдвоє &nbsp;в &nbsp;тридцять &nbsp;сьомому. &nbsp;Ще &nbsp;троє &nbsp;лишилось<br>\nдля &nbsp;наступної &nbsp;війни.<br>\nВідігріває &nbsp;на &nbsp;грудях &nbsp;останнє &nbsp;пташеня &nbsp;свого &nbsp;роду.<br>\nІ &nbsp;ось &nbsp;ця &nbsp;зустріч, &nbsp;через &nbsp;двадцять &nbsp;літ!<br>\nТепер &nbsp;вже &nbsp;він &nbsp;трима &nbsp;на &nbsp;собі &nbsp;світ.<br>\nВін &nbsp;молодий, &nbsp;він &nbsp;красень, &nbsp;він &nbsp;Атлант.<br>\nВін &nbsp;держить &nbsp;небо &nbsp;над &nbsp;своєю &nbsp;батьківщиною.<br>\nМогутній &nbsp;стовбур &nbsp;шиї &nbsp;оповили &nbsp;дві &nbsp;гілочки<br>\nдитячих &nbsp;рук. &nbsp;Гарна &nbsp;жінка, &nbsp;прихилена<br>\nвітром &nbsp;любові &nbsp;і &nbsp;до &nbsp;його &nbsp;плеча.<br>\n<br>\nБлагословенна &nbsp;будь &nbsp;же &nbsp;ти, &nbsp;хвилино,<br>\nколи &nbsp;почула &nbsp;я &nbsp;дитячий &nbsp;крик.<br>\nІ &nbsp;попливла, &nbsp;і &nbsp;витягла &nbsp;дитину,<br>\nі &nbsp;виріс &nbsp;з &nbsp;неї &nbsp;гарний &nbsp;чоловік!<br>\n<br>\nБ'є &nbsp;північ.<br>\nГіпсова &nbsp;маска &nbsp;місяця<br>\nвисить &nbsp;на &nbsp;чорній &nbsp;стіні &nbsp;ночі.<br>\nПідклавши &nbsp;руки &nbsp;під &nbsp;голову,<br>\nдо &nbsp;ранку &nbsp;дивлюся &nbsp;в &nbsp;склепіння &nbsp;своєї &nbsp;душі.<br>\nТам &nbsp;сходить &nbsp;сонце, &nbsp;слово &nbsp;і &nbsp;люди.<br>\n<br>\nV<br>\nЗгадую &nbsp;сповідальню &nbsp;в &nbsp;старовинному &nbsp;костьолі &nbsp;у &nbsp;Кракові.<br>\nКабіни &nbsp;з &nbsp;темного &nbsp;дерева. &nbsp;Різьблені, &nbsp;під &nbsp;горіх.<br>\nМіж &nbsp;ними &nbsp;таке &nbsp;віконце,<br>\nтаємниче &nbsp;віконце &nbsp;з &nbsp;гратками.<br>\nКрізь &nbsp;гратки &nbsp;людина &nbsp;ксьондзові &nbsp;розповідала &nbsp;гріх.<br>\nКаялась, &nbsp;просила &nbsp;не &nbsp;карати,<br>\nшепотіла &nbsp;у &nbsp;мушлю &nbsp;вуха: &nbsp;- &nbsp;Шу-шу-шу,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ша-ша-ша...<br>\n<br>\nА &nbsp;я &nbsp;не &nbsp;хочу &nbsp;пошепки.<br>\nА &nbsp;я &nbsp;не &nbsp;хочу &nbsp;крізь &nbsp;грати!<br>\nНе &nbsp;маю &nbsp;гріхів &nbsp;потаємних,<br>\nвідкрита &nbsp;моя &nbsp;душа.<br>\n<br>\nНе &nbsp;потербую &nbsp;прощення.<br>\nМені &nbsp;потрібна &nbsp;порада.<br>\nДай &nbsp;руку &nbsp;мені, &nbsp;Людино, &nbsp;це &nbsp;буде &nbsp;наш &nbsp;форум &nbsp;духа.<br>\nІ &nbsp;я &nbsp;тобі, &nbsp;як &nbsp;на &nbsp;сповіді, &nbsp;скажу &nbsp;тільки &nbsp;чисту &nbsp;правду.<br>\nОтак &nbsp;- &nbsp;із &nbsp;душі &nbsp;у &nbsp;душу,<br>\nа &nbsp;не &nbsp;просто &nbsp;у &nbsp;мушлю &nbsp;вуха.<br>\n<br>\nЯ &nbsp;ще &nbsp;маю &nbsp;ілюзії. &nbsp;Я &nbsp;не &nbsp;люблю &nbsp;зневіри.<br>\nАле &nbsp;ніяк &nbsp;не &nbsp;збагну &nbsp;астрономічного &nbsp;закона:<br>\nчому<br>\nчас &nbsp;від &nbsp;часу<br>\nнад &nbsp;сузір'ям &nbsp;Ліри<br>\nз'являється &nbsp;голова &nbsp;Дракона?<br>\n<br>\nОсь &nbsp;і &nbsp;зараз, &nbsp;виткнулась &nbsp;знову.<br>\nПоворушила &nbsp;вухами &nbsp;і &nbsp;зникла.<br>\nЯ &nbsp;хочу &nbsp;сказати &nbsp;серцем &nbsp;вистраждане &nbsp;слово,<br>\nпоки &nbsp;вона &nbsp;не &nbsp;вищирила &nbsp;ікла.<br>\n<br>\nЯ &nbsp;скоро &nbsp;буду &nbsp;виходити &nbsp;на &nbsp;вулиці &nbsp;Києва<br>\nз &nbsp;траурною &nbsp;пов'язкою &nbsp;на &nbsp;рукаві &nbsp;-<br>\nумирає &nbsp;мати &nbsp;поезії &nbsp;мого &nbsp;народу!<br>\nВсе &nbsp;називається &nbsp;Україною &nbsp;-<br>\nунівермаг, &nbsp;ресторан, &nbsp;фабрика.<br>\nХліб &nbsp;український,<br>\nтелебачення &nbsp;теж &nbsp;українське.<br>\nНа &nbsp;горілчаній &nbsp;етикетці<br>\nекспортний &nbsp;гетьман &nbsp;з &nbsp;булавою.<br>\n<br>\nІ &nbsp;тільки &nbsp;мова &nbsp;чужа &nbsp;у &nbsp;власному &nbsp;домі.<br>\nУ &nbsp;шовінізму &nbsp;кігті &nbsp;підсвідомі.<br>\n<br>\nСім'я &nbsp;вже &nbsp;ж &nbsp;вольна &nbsp;і &nbsp;нова.<br>\nТа &nbsp;тільки &nbsp;мати &nbsp;ледь &nbsp;жива.<br>\n<br>\nВона &nbsp;була &nbsp;б &nbsp;і &nbsp;вмерла &nbsp;вже &nbsp;не &nbsp;раз,<br>\nта &nbsp;все &nbsp;питає, &nbsp;і &nbsp;на &nbsp;смертнім &nbsp;ложі, &nbsp;-<br>\nа &nbsp;де &nbsp;ж &nbsp;те &nbsp;Слово, &nbsp;що &nbsp;його &nbsp;Тарас<br>\nколо &nbsp;людей &nbsp;поставив &nbsp;на &nbsp;сторожі?!<br>\n<br>\nНе &nbsp;свистіть &nbsp;на &nbsp;мене, &nbsp;дядьку &nbsp;міліціонере!<br>\nЯ &nbsp;ж &nbsp;не &nbsp;пішоход, &nbsp;що &nbsp;переходить &nbsp;в &nbsp;неположеному &nbsp;місці.<br>\nЯ &nbsp;просто &nbsp;хочу, &nbsp;щоб &nbsp;до &nbsp;наступної &nbsp;ери<br>\nз &nbsp;кожного &nbsp;сьогоднішнього &nbsp;злочину<br>\nне &nbsp;виросло &nbsp;завтрашніх &nbsp;двісті.<br>\n<br>\nНі &nbsp;остраху,<br>\nні &nbsp;тіні &nbsp;компромісу.<br>\nНа &nbsp;кожен &nbsp;виклик, &nbsp;совісте, &nbsp;іди!<br>\nВ &nbsp;історичних &nbsp;льохах<br>\nвідстояться &nbsp;вина &nbsp;істин,<br>\nгірко &nbsp;вибродять &nbsp;кров'ю<br>\nправди &nbsp;пекучої &nbsp;меди.<br>\n<br>\nVII<br>\nПлюс &nbsp;мінус &nbsp;життя.<br>\nТаблиця &nbsp;розмноження.<br>\nКвадратний &nbsp;корінь &nbsp;із &nbsp;мрій &nbsp;романтика.<br>\nДва &nbsp;пишем, &nbsp;три &nbsp;помічаєм.<br>\nРозношена<br>\nщоденна<br>\nпроста<br>\nматематика.<br>\n<br>\nДуша &nbsp;підіймається &nbsp;до &nbsp;вищої.<br>\nДуша &nbsp;обчислює &nbsp;суму &nbsp;площ:<br>\nминуле &nbsp;- &nbsp;майбутнє &nbsp;- &nbsp;живі &nbsp;і &nbsp;знищені &nbsp;-<br>\nправда &nbsp;- &nbsp;поезія &nbsp;- &nbsp;атомний &nbsp;дощ.<br>\nДракон &nbsp;- &nbsp;Атлант &nbsp;- &nbsp;телефон &nbsp;- &nbsp;калина &nbsp;-<br>\nвіра &nbsp;- &nbsp;вірус &nbsp;- &nbsp;мільярди &nbsp;- &nbsp;нулі...<br>\nЖиття &nbsp;оперує &nbsp;безконечно &nbsp;малими.<br>\nМи &nbsp;всі &nbsp;поодинці &nbsp;- &nbsp;також &nbsp;малі.<br>\n<br>\nАле &nbsp;з &nbsp;усмішки,<br>\nз &nbsp;потиску &nbsp;рук,<br>\nз &nbsp;брехні, &nbsp;убитої &nbsp;наповал,<br>\nісторія &nbsp;- &nbsp;найскладніша &nbsp;з &nbsp;наук &nbsp;-<br>\nобчислює &nbsp;ЗОРЯНИЙ &nbsp;ІНТЕГРАЛ.<br>\n<br>\nІз &nbsp;найдрібніших &nbsp;зоряних &nbsp;крихт!<br>\nВища &nbsp;математика &nbsp;світу!<br>\nЗ &nbsp;СУМИ &nbsp;БЕЗКОНЕЧНО &nbsp;МАЛИХ<br>\nВИНИКАЄ &nbsp;БЕЗКОНЕЧНО &nbsp;ВЕЛИКЕ.\n\n\n<br><br>\n"
}