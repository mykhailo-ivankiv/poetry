{
  "author": "0Q0N-9gK",
  "id": "8MXCT6UQ",
  "title": "ПОХВАЛА ПОЕЗІЇ",
  "link": "metrs_poem.php?poem=6778",
  "html": "\n<h4></h4>\n\n<a href=\"/metrs.php?id=302&amp;type=tvorch\" class=\"redhr1\">Творчість</a> |\n<a href=\"/metrs.php?id=302&amp;type=biogr\" class=\"redhr1\">Біографія</a> |\n<a href=\"/metrs.php?id=302&amp;type=critiques\" class=\"redhr1\">Критика</a>\n\n<h4>ПОХВАЛА ПОЕЗІЇ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>З латинської мови переклав А.О. Содомора</i><br><br>\nСвітлий &nbsp;дар &nbsp;богів, &nbsp;поетичне &nbsp;слово, &nbsp;<br>\nЇх &nbsp;осель &nbsp;дитя, &nbsp;гомінке &nbsp;й &nbsp;солодке, &nbsp;<br>\nКажуть, &nbsp;лине &nbsp;ввись, &nbsp;дев'ятьом &nbsp;небесним &nbsp;<br>\nСферам &nbsp;співзвучне.<br>\n<br>\nСам &nbsp;Платон-мудрець &nbsp;у &nbsp;своїх &nbsp;писаннях &nbsp;<br>\nВчив, &nbsp;що &nbsp;й &nbsp;дев'ять &nbsp;муз &nbsp;подають &nbsp;свій &nbsp;голос &nbsp;<br>\nВлад &nbsp;із &nbsp;хором &nbsp;сфер, &nbsp;що &nbsp;в &nbsp;глибокім &nbsp;небі &nbsp;<br>\nМирно &nbsp;кружляють.<br>\n<br>\nСлавить &nbsp;пісня &nbsp;ця &nbsp;не &nbsp;лише &nbsp;прадавні &nbsp;<br>\nПодвиги &nbsp;мужів, &nbsp;а &nbsp;й &nbsp;за &nbsp;приклад &nbsp;ставить &nbsp;<br>\nЇх &nbsp;життя &nbsp;святе &nbsp;і &nbsp;богів &nbsp;шанує &nbsp;<br>\nСловом &nbsp;хвалебним.<br>\n<br>\n«Кожен &nbsp;твір &nbsp;співця &nbsp;(вороги &nbsp;ясного &nbsp;<br>\nФеба &nbsp;твердять &nbsp;так) &nbsp;— &nbsp;небилиці &nbsp;сущі». &nbsp;<br>\nВ &nbsp;пісні &nbsp;ж, &nbsp;десь &nbsp;на &nbsp;дні, &nbsp;по-мистецьки &nbsp;скрита, &nbsp;<br>\nЗблискує &nbsp;правда.<br>\n<br>\nВ &nbsp;панцирі &nbsp;твердім &nbsp;— &nbsp;із &nbsp;горіха &nbsp;зерня, &nbsp;<br>\nХист &nbsp;тонкий, &nbsp;бува, &nbsp;— &nbsp;навіть &nbsp;в &nbsp;грубім &nbsp;тілі. &nbsp;<br>\nТак &nbsp;і &nbsp;суть &nbsp;свою &nbsp;досконала &nbsp;пісня &nbsp;<br>\nЗвикла &nbsp;ховати.<br>\n<br>\nОтже, &nbsp;про &nbsp;співця &nbsp;недаремно &nbsp;кажем, &nbsp;<br>\nЩо &nbsp;натхненний &nbsp;він &nbsp;божеством &nbsp;небесним, &nbsp;<br>\nЩо &nbsp;летить &nbsp;до &nbsp;зір, &nbsp;над &nbsp;земним &nbsp;поділлям &nbsp;<br>\nКрила &nbsp;простерши.<br>\n<br>\nЩо &nbsp;ж &nbsp;бо &nbsp;є &nbsp;тривким &nbsp;на &nbsp;зрадливім &nbsp;світі? &nbsp;<br>\nХутко &nbsp;смерть &nbsp;бліда &nbsp;кожен &nbsp;плід &nbsp;стинає, &nbsp;<br>\nВперто &nbsp;час &nbsp;гризький &nbsp;і &nbsp;руйнує, &nbsp;й &nbsp;точить &nbsp;<br>\nВсе &nbsp;вколо &nbsp;себе.<br>\n<br>\nЗникне &nbsp;ладан &nbsp;весь, &nbsp;аравійця &nbsp;гордість, &nbsp;<br>\nІ &nbsp;рудий &nbsp;метал, &nbsp;що &nbsp;ним &nbsp;Таг &nbsp;ясніє, &nbsp;<br>\nЩезнуть &nbsp;перли &nbsp;ті, &nbsp;що &nbsp;мов &nbsp;сніг &nbsp;біліють &nbsp;<br>\nВ &nbsp;морі &nbsp;Червонім.<br>\n<br>\nПустка &nbsp;нині &nbsp;там, &nbsp;де &nbsp;стояла &nbsp;Троя, &nbsp;<br>\nДе &nbsp;колись &nbsp;цзіли &nbsp;семибрамні &nbsp;Фіви, &nbsp;<br>\nДе, &nbsp;було, &nbsp;стрімкі &nbsp;владарів &nbsp;гробниці &nbsp;<br>\nНеба &nbsp;сягали.<br>\n<br>\nХто &nbsp;б &nbsp;то &nbsp;чув &nbsp;про &nbsp;міць &nbsp;владарів &nbsp;могутніх, &nbsp;<br>\nХто &nbsp;б &nbsp;сьогодні &nbsp;знав &nbsp;про &nbsp;вождів &nbsp;діяння, &nbsp;<br>\nХто &nbsp;б &nbsp;згадав &nbsp;про &nbsp;них, &nbsp;коли &nbsp;б &nbsp;віщий &nbsp;лірник &nbsp;<br>\nЇх &nbsp;не &nbsp;уславив?<br>\n<br>\nСкрила &nbsp;б &nbsp;ніч &nbsp;глуха &nbsp;безталання &nbsp;Трої, &nbsp;<br>\nВпав &nbsp;би &nbsp;й &nbsp;сам &nbsp;Ахілл-воївник &nbsp;безвісно, &nbsp;<br>\nСтлів &nbsp;би &nbsp;й &nbsp;Ректор &nbsp;там, &nbsp;у &nbsp;піску &nbsp;гарячім &nbsp;<br>\nРідного &nbsp;краю.<br>\n<br>\nЛета &nbsp;вічним &nbsp;сном &nbsp;повила &nbsp;б &nbsp;Дідону, &nbsp;<br>\nКанув &nbsp;би &nbsp;Еней, &nbsp;хоч &nbsp;яку &nbsp;мав &nbsp;славу, &nbsp;<br>\nВ &nbsp;млявий &nbsp;той &nbsp;потік, &nbsp;— &nbsp;та &nbsp;Вергілій-вчений &nbsp;<br>\nВдарив &nbsp;у &nbsp;струни.<br>\n<br>\nЗвідки &nbsp;знали &nbsp;б &nbsp;ми &nbsp;й &nbsp;про &nbsp;братів-фіванців, &nbsp;<br>\nТих, &nbsp;які &nbsp;— &nbsp;о &nbsp;гріх! &nbsp;— &nbsp;піднімали &nbsp;в &nbsp;гніві &nbsp;<br>\nБрат &nbsp;на &nbsp;брата &nbsp;меч, &nbsp;щоб &nbsp;його &nbsp;багрити &nbsp;<br>\nБратньою &nbsp;кров'ю.<br>\n<br>\nХто &nbsp;б &nbsp;Ясона &nbsp;знав, &nbsp;чи &nbsp;про &nbsp;злоте &nbsp;руно, &nbsp;<br>\nНим &nbsp;добуте, &nbsp;чув, &nbsp;чи &nbsp;про &nbsp;хист &nbsp;Медеї? &nbsp;<br>\nХто &nbsp;Пегаса &nbsp;б &nbsp;знав, &nbsp;якби &nbsp;все &nbsp;це &nbsp;в &nbsp;пісні &nbsp;<br>\nНе &nbsp;оживало?<br>\n<br>\nПрахом &nbsp;все &nbsp;пішло &nbsp;б &nbsp;(не &nbsp;гадай, &nbsp;що &nbsp;й &nbsp;муз &nbsp;я &nbsp;<br>\nЗ &nbsp;їх &nbsp;джерел &nbsp;святих &nbsp;та &nbsp;з &nbsp;печер &nbsp;усуну), &nbsp;<br>\nВсі &nbsp;діла &nbsp;мужів, &nbsp;хоч &nbsp;були &nbsp;й &nbsp;величні, &nbsp;— &nbsp;<br>\nНині &nbsp;б &nbsp;забулись.<br>\n<br>\nСлава &nbsp;йде &nbsp;гучна &nbsp;по &nbsp;широкім &nbsp;світі, &nbsp;<br>\nЗ &nbsp;краю &nbsp;в &nbsp;край &nbsp;гримить &nbsp;— &nbsp;про &nbsp;співця-фракійця:<br>\nМилим &nbsp;дзвоном &nbsp;струн &nbsp;і &nbsp;дуби, &nbsp;і &nbsp;скелі &nbsp;<br>\nЗ &nbsp;місця &nbsp;здвигав &nbsp;він.<br>\n<br>\nСлавен &nbsp;буде &nbsp;ввік &nbsp;і &nbsp;співець &nbsp;із &nbsp;Смірни, &nbsp;<br>\nЗ &nbsp;Мантуї &nbsp;співця &nbsp;не &nbsp;загинуть &nbsp;твори, &nbsp;<br>\nВ &nbsp;них-бо &nbsp;— &nbsp;згук &nbsp;боїв, &nbsp;що &nbsp;вели &nbsp;данайці &nbsp;<br>\nЗ &nbsp;роду &nbsp;фрігійців.<br>\n<br>\nЖив &nbsp;і &nbsp;все &nbsp;живе &nbsp;й &nbsp;у &nbsp;пошані &nbsp;вічній &nbsp;<br>\nЗ &nbsp;Кордуби &nbsp;співець, &nbsp;як &nbsp;і &nbsp;той, &nbsp;хто &nbsp;славив &nbsp;<br>\nХід &nbsp;Лівійських &nbsp;битв, &nbsp;буде &nbsp;вік &nbsp;звучати &nbsp;<br>\nЙ &nbsp;Стація &nbsp;ймення.<br>\n<br>\nДосі &nbsp;й &nbsp;Флакк &nbsp;живе, &nbsp;що &nbsp;в &nbsp;сім'ї &nbsp;поетів<br>\nПерший &nbsp;лірник &nbsp;був, &nbsp;і &nbsp;каратель &nbsp;блуду &nbsp;— &nbsp;<br>\nЮній; &nbsp;з &nbsp;ним &nbsp;і &nbsp;той, &nbsp;хто &nbsp;сатиру &nbsp;вперше<br>\nВигострив &nbsp;— &nbsp;Персій &nbsp;.<br>\n<br>\nГлянь, &nbsp;Назона &nbsp;вірш &nbsp;палахтить &nbsp;любов'ю, &nbsp;<br>\nНе &nbsp;таїв &nbsp;її &nbsp;і &nbsp;Катулл-учений, &nbsp;<br>\nІ &nbsp;сумний &nbsp;Тібулл, &nbsp;і &nbsp;Проперцій &nbsp;гордий &nbsp;-<br>\nНині &nbsp;між &nbsp;нами.<br>\n<br>\nВсі &nbsp;співці &nbsp;живуть, &nbsp;осяйного &nbsp;роду &nbsp;<br>\nВінценосний &nbsp;хор; &nbsp;їх &nbsp;імен &nbsp;славетних &nbsp;<br>\nНа &nbsp;сувої &nbsp;тім &nbsp;не &nbsp;списав &nbsp;би, &nbsp;звісно, &nbsp;<br>\nСтилос &nbsp;мій &nbsp;скромний.<br>\n<br>\nПоки &nbsp;Феб &nbsp;ясний &nbsp;од &nbsp;просторів &nbsp;Сходу &nbsp;<br>\nПовозом &nbsp;гримить &nbsp;до &nbsp;земель &nbsp;іберів, &nbsp;<br>\nПоки &nbsp;то &nbsp;серпом, &nbsp;то &nbsp;вже &nbsp;колом &nbsp;повним &nbsp;<br>\nЗблискує &nbsp;місяць,<br>\n<br>\nПоки &nbsp;в'яже &nbsp;мир &nbsp;елементи &nbsp;світу: &nbsp;<br>\nПоки &nbsp;твердь &nbsp;землі &nbsp;в &nbsp;своїх &nbsp;межах &nbsp;крайніх &nbsp;<br>\nЧує &nbsp;сплески &nbsp;хвиль, &nbsp;оповита &nbsp;вколо &nbsp;<br>\nСвітлим &nbsp;ефіром, &nbsp;— &nbsp;<br>\n<br>\nЗавжди &nbsp;з &nbsp;уст &nbsp;в &nbsp;уста &nbsp;по &nbsp;широкім &nbsp;світі &nbsp;<br>\nЙтиме &nbsp;слава &nbsp;їх, &nbsp;непідвладна &nbsp;смерті, &nbsp;<br>\nПісня, &nbsp;їхній &nbsp;дар, &nbsp;між &nbsp;людьми &nbsp;цвістиме &nbsp;<br>\nВ &nbsp;вічній &nbsp;обнові.<br>\n<br>\nХай &nbsp;же &nbsp;тих &nbsp;співців &nbsp;не &nbsp;змеркає &nbsp;слава! &nbsp;<br>\nТи &nbsp;ж &nbsp;їх &nbsp;все &nbsp;гортай, &nbsp;перечитуй &nbsp;пильно; &nbsp;<br>\nПерш &nbsp;за &nbsp;все &nbsp;— &nbsp;того, &nbsp;хто &nbsp;собою &nbsp;вславив &nbsp;<br>\nКрай &nbsp;Пелігнійський.<br>\n<br>\nВправним &nbsp;віршем &nbsp;він, &nbsp;як &nbsp;ніхто, &nbsp;спроможний &nbsp;<br>\nНам &nbsp;розкрити &nbsp;все, &nbsp;що &nbsp;ховає &nbsp;пісня, &nbsp;<br>\nВсе, &nbsp;що &nbsp;лиш &nbsp;таїть, &nbsp;віщуванням &nbsp;грізним &nbsp;<br>\nФеба &nbsp;триніжок.<br>\n<br>\nЩо &nbsp;загін &nbsp;співців &nbsp;проспівав, &nbsp;на &nbsp;все &nbsp;це &nbsp;<br>\nСвітло &nbsp;кине &nbsp;він, &nbsp;і &nbsp;коли &nbsp;б &nbsp;стежини &nbsp;<br>\nНе &nbsp;вказав &nbsp;тобі &nbsp;— &nbsp;ти &nbsp;між &nbsp;книг &nbsp;священих &nbsp;<br>\nПомацки &nbsp;йшов &nbsp;би.<br>\n<br>\nОсь &nbsp;тому &nbsp;прошу, &nbsp;— &nbsp;коли &nbsp;й &nbsp;справді &nbsp;вабить &nbsp;<br>\nФебів &nbsp;храм &nbsp;тебе &nbsp;і &nbsp;шануєш &nbsp;ревно &nbsp;<br>\nДев'ять &nbsp;сестер, &nbsp;муз, &nbsp;— &nbsp;до &nbsp;того &nbsp;поета &nbsp;<br>\nСерцем &nbsp;горнися.<br>\n<br>\nВчених &nbsp;книг &nbsp;його &nbsp;не &nbsp;згортай &nbsp;ніколи, &nbsp;<br>\nЧистим &nbsp;серцем &nbsp;пий &nbsp;ті &nbsp;зразки &nbsp;високі &nbsp;— &nbsp;<br>\nЙ &nbsp;те &nbsp;побачиш, &nbsp;вір, &nbsp;що &nbsp;було &nbsp;ще &nbsp;вчора &nbsp;<br>\nСкрите &nbsp;від &nbsp;тебе.<br>\n<br>\nДзвінко &nbsp;в &nbsp;струни &nbsp;б'є &nbsp;буйнокудрий &nbsp;лірник, &nbsp;<br>\nФеб, &nbsp;і &nbsp;музи &nbsp;вже &nbsp;— &nbsp;у &nbsp;танечнім &nbsp;колі; &nbsp;<br>\nЛине &nbsp;гомін &nbsp;ген, &nbsp;де &nbsp;горби, &nbsp;де &nbsp;ріки, &nbsp;<br>\nМедом &nbsp;текучі.\n\n\n<br><br>\n"
}