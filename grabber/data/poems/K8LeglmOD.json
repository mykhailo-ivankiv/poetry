{
  "author": "wQJmopux",
  "id": "K8LeglmOD",
  "title": "КРИЛО (Поема)",
  "link": "metrs_poem.php?poem=17611",
  "html": "\n<h4></h4>\n\n<a href=\"/metrs.php?id=53&amp;type=tvorch\" class=\"redhr1\">Творчість</a> |\n<a href=\"/metrs.php?id=53&amp;type=biogr\" class=\"redhr1\">Біографія</a> |\n<a href=\"/metrs.php?id=53&amp;type=critiques\" class=\"redhr1\">Критика</a>\n\n<h4>КРИЛО (Поема)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ<br>\nПотяглися &nbsp;журавлі<br>\n<br>\nвдалеч &nbsp;плавко.<br>\nДоганяв &nbsp;їх &nbsp;листопад &nbsp;за &nbsp;селом.<br>\nА &nbsp;один, &nbsp;як &nbsp;сирота,<br>\n<br>\nгірко &nbsp;плакав<br>\nЗ &nbsp;перебитим &nbsp;у &nbsp;лікті &nbsp;крилом.<br>\nА &nbsp;ішов &nbsp;собі &nbsp;хлоп'як &nbsp;через &nbsp;луки.<br>\nЗапримітив &nbsp;сірому &nbsp;здаля.<br>\nВін &nbsp;узяв, &nbsp;як &nbsp;дитину,<br>\n<br>\nна &nbsp;руки<br>\nІ &nbsp;додому &nbsp;приніс &nbsp;журавля.<br>\n<br>\nПоселив &nbsp;за &nbsp;комодом &nbsp;в &nbsp;куточку.<br>\n(Звідти &nbsp;смішно &nbsp;стирчав &nbsp;йому &nbsp;ніс).<br>\nМати &nbsp;вишила &nbsp;журавку &nbsp;сорочку.<br>\nБатько &nbsp;кеди &nbsp;з &nbsp;крамниці &nbsp;приніс.<br>\n<br>\nСтало &nbsp;швидко &nbsp;крило &nbsp;заживати.<br>\nІ, &nbsp;коли &nbsp;відгуляла &nbsp;зима.<br>\nЯкось &nbsp;вийшов &nbsp;цибато &nbsp;із &nbsp;хати,<br>\nСтрепенувся, &nbsp;злетів<br>\n<br>\nПохилився &nbsp;хлоп'як &nbsp;біля &nbsp;ґанку.<br>\nВід &nbsp;зажури &nbsp;ще &nbsp;більше &nbsp;змалів...<br>\nКоли &nbsp;це &nbsp;вересневого &nbsp;ранку<br>\nПовен &nbsp;двір &nbsp;прибуло &nbsp;журавлів!<br>\n<br>\nВийшов &nbsp;з &nbsp;гурту &nbsp;у &nbsp;кедах &nbsp;цибато<br>\nІ &nbsp;сказав &nbsp;хлоп'яку:<br>\n- &nbsp;Не &nbsp;журись!<br>\nЩовесни &nbsp;прилітатиму, &nbsp;брате,<br>\nБо &nbsp;крилом &nbsp;я &nbsp;до &nbsp;тебе &nbsp;приріс.<br>\n<br>\nІІ<br>\nОтак &nbsp;вони &nbsp;й &nbsp;росли, &nbsp;як &nbsp;близнюки.<br>\nНавчив &nbsp;журавлик &nbsp;хлопчика &nbsp;літати.<br>\nКоли &nbsp;село &nbsp;хилилося &nbsp;до &nbsp;сну,<br>\nВони &nbsp;удвох &nbsp;виходили &nbsp;на &nbsp;луки,<br>\nІ &nbsp;журавель &nbsp;розповідав &nbsp;малому<br>\nПро &nbsp;Африку, &nbsp;про &nbsp;Ніл &nbsp;і &nbsp;піраміди,<br>\nЩо &nbsp;вельми &nbsp;схожі &nbsp;на &nbsp;стоги &nbsp;тутешні,<br>\nПро &nbsp;модно &nbsp;розфарбованих &nbsp;папуг,<br>\nЯкі &nbsp;по-людськи &nbsp;вміють &nbsp;говорити.<br>\nІ &nbsp;ще &nbsp;про &nbsp;різні &nbsp;дива &nbsp;та &nbsp;дива,<br>\nЩо &nbsp;і &nbsp;перо &nbsp;журавки &nbsp;не &nbsp;опише!<br>\nА &nbsp;потім &nbsp;над &nbsp;селом &nbsp;вони &nbsp;злітали,<br>\nІ &nbsp;зорі &nbsp;їм &nbsp;ховалися &nbsp;під &nbsp;крила,<br>\nІ &nbsp;так &nbsp;обом &nbsp;їм &nbsp;хороше &nbsp;було!<br>\nНезчулись, &nbsp;як &nbsp;хлоп'як &nbsp;закінчив &nbsp;школу,<br>\nІ &nbsp;якось &nbsp;він &nbsp;надвечір &nbsp;у &nbsp;леваду<br>\nПрийшов &nbsp;не &nbsp;сам.<br>\n<br>\nІ &nbsp;журавель &nbsp;сказав &nbsp;їй:<br>\n«Щаслива &nbsp;ти. &nbsp;Достойна &nbsp;в &nbsp;тебе &nbsp;пара.<br>\nЯ &nbsp;вас &nbsp;обох &nbsp;приймаю. &nbsp;І &nbsp;- &nbsp;люблю».<br>\n<br>\nО, &nbsp;як &nbsp;утрьох &nbsp;їм &nbsp;високо &nbsp;літалось!<br>\nІ &nbsp;так &nbsp;у &nbsp;світі &nbsp;хороше &nbsp;було!<br>\n<br>\nIII<br>\nА &nbsp;поруч &nbsp;жив &nbsp;сусіда-завидюх.<br>\nСтояла &nbsp;в &nbsp;нього &nbsp;на &nbsp;два &nbsp;ґанки &nbsp;хата.<br>\nДобра &nbsp;усякого &nbsp;- &nbsp;аж &nbsp;розпирало<br>\nСуцільний &nbsp;мур.<br>\nЛиш &nbsp;де-не-де &nbsp;у &nbsp;шпари<br>\nВужами &nbsp;витикалися &nbsp;антени.<br>\n<br>\nДітей &nbsp;у &nbsp;нього &nbsp;не &nbsp;було.<br>\n<br>\nЗате<br>\nМав &nbsp;сад, &nbsp;задушений &nbsp;глухим &nbsp;парканом.<br>\n(Той &nbsp;сад &nbsp;здаля &nbsp;минали &nbsp;солов'ї).<br>\n<br>\nСобаки &nbsp;не &nbsp;любили &nbsp;його, &nbsp;страх!<br>\nТому &nbsp;й &nbsp;ходив &nbsp;завжди &nbsp;з &nbsp;ціпком &nbsp;дебелим,<br>\nА &nbsp;де &nbsp;ступав, &nbsp;- &nbsp;там &nbsp;не &nbsp;росла &nbsp;трава...<br>\n<br>\n***<br>\nЯкось &nbsp;опівночі &nbsp;петляв &nbsp;по &nbsp;луках;<br>\nЩось &nbsp;крадене &nbsp;за &nbsp;пазухою &nbsp;ніс.<br>\nАж &nbsp;гульк &nbsp;- &nbsp;з &nbsp;туману &nbsp;виринула &nbsp;з'ява.<br>\nТо &nbsp;був &nbsp;журавлик.<br>\n<br>\nВін &nbsp;до &nbsp;чоловіка<br>\nЗа &nbsp;звичкою &nbsp;довірливо &nbsp;ішов.<br>\n(Бо &nbsp;думав &nbsp;же-людина)...<br>\n<br>\nЗеленим &nbsp;люто &nbsp;засвітились &nbsp;очі:<br>\n«Ага, &nbsp;так &nbsp;ось &nbsp;хто &nbsp;вистежив &nbsp;мене?!<br>\nТо &nbsp;на &nbsp;ж &nbsp;тобі!» &nbsp;- &nbsp;Ціпок &nbsp;зловісно &nbsp;свиснув.<br>\nІ &nbsp;тільки &nbsp;зойк &nbsp;злетів. &nbsp;І... &nbsp;обірвавсь.<br>\n<br>\n***<br>\nІшов &nbsp;по &nbsp;луках &nbsp;весело &nbsp;юнак<br>\nНа &nbsp;зустріч &nbsp;із &nbsp;своїм &nbsp;цибатим &nbsp;братом.<br>\nТа &nbsp;зопалу &nbsp;об &nbsp;щось &nbsp;м'яке &nbsp;спіткнувся.<br>\nПід &nbsp;ноги &nbsp;глянув &nbsp;- &nbsp;сполотнів, &nbsp;як &nbsp;місяць:<br>\nЛежав &nbsp;долілиць &nbsp;мертвий &nbsp;журавель.<br>\nПрипав &nbsp;до &nbsp;нього<br>\n<br>\nі &nbsp;сахнувся &nbsp;дико,<br>\nКоли &nbsp;у &nbsp;мертвім &nbsp;оці &nbsp;журавля,<br>\nЯк &nbsp;в &nbsp;дзеркалі, &nbsp;своє &nbsp;лице &nbsp;угледів,<br>\nЩо &nbsp;просто &nbsp;на &nbsp;очах &nbsp;старшо &nbsp;важко:<br>\nОдна &nbsp;по &nbsp;одній &nbsp;зморшки &nbsp;проступали,<br>\nКришились &nbsp;зуби, &nbsp;западали &nbsp;щоки, &nbsp;-<br>\nІ &nbsp;він &nbsp;ставав &nbsp;столітнім, &nbsp;древнім &nbsp;дідом.<br>\nА &nbsp;потім &nbsp;щось &nbsp;під &nbsp;серцем &nbsp;обірвалось,<br>\nІ &nbsp;сич &nbsp;зареготав, &nbsp;як &nbsp;потурнак:<br>\n«Уже &nbsp;тобі &nbsp;ніколи &nbsp;не &nbsp;літати!»<br>\nПовів &nbsp;незрячим &nbsp;поглядом.<br>\n<br>\nНараз<br>\nОпікся &nbsp;оком &nbsp;об &nbsp;ціпок &nbsp;терновий &nbsp;-<br>\nІ &nbsp;все &nbsp;до &nbsp;скрику &nbsp;зрозумів. &nbsp;Усе!<br>\n<br>\nIV<br>\nСусіда &nbsp;саме, &nbsp;приховавши &nbsp;кражу,<br>\nУже &nbsp;до &nbsp;сну &nbsp;збиравсь.<br>\n<br>\nКоли &nbsp;це<br>\nПримарно &nbsp;тихо &nbsp;прочинились &nbsp;двері,<br>\nІ &nbsp;хтось &nbsp;нечутно &nbsp;перейшов &nbsp;поріг.<br>\nВін &nbsp;придивився &nbsp;- &nbsp;і &nbsp;здерев'янів:<br>\nСтояв &nbsp;юнак, &nbsp;сивіший &nbsp;від &nbsp;туману,<br>\nЗ &nbsp;обличчям &nbsp;сірим, &nbsp;як &nbsp;сира &nbsp;земля,<br>\nА &nbsp;з &nbsp;правого &nbsp;плеча &nbsp;звисало &nbsp;в &nbsp;нього<br>\nЗамість &nbsp;руки &nbsp;надламане &nbsp;крило.<br>\nПовільно, &nbsp;ніби &nbsp;в &nbsp;напівзабутті,<br>\nВін &nbsp;лівою &nbsp;господарю &nbsp;простяг<br>\nЦіпок &nbsp;терновий... &nbsp;у &nbsp;крові &nbsp;по &nbsp;лікоть.<br>\n«Не &nbsp;я! &nbsp;- &nbsp;завив &nbsp;господар, &nbsp;наче &nbsp;вовк, &nbsp;-<br>\nСвят-свят, &nbsp;не &nbsp;я!!!» &nbsp;-<br>\n<br>\nвін &nbsp;кинувсь &nbsp;до &nbsp;дверей<br>\nІ &nbsp;остовпів: &nbsp;як &nbsp;завше,<br>\n<br>\nна &nbsp;колоду<br>\nВони &nbsp;заперті &nbsp;наглухо &nbsp;були.<br>\nНікого. &nbsp;Тихо-тихо, &nbsp;як &nbsp;у &nbsp;ямі...<br>\nЩовечора &nbsp;усі, &nbsp;як &nbsp;є, &nbsp;замки<br>\nПеревіряв &nbsp;руками &nbsp;і &nbsp;зубами,<br>\nАле &nbsp;щоразу, &nbsp;саме &nbsp;опівночі,<br>\nНа &nbsp;роковім &nbsp;дванадцятім &nbsp;ударі<br>\nНезрима &nbsp;сила &nbsp;прохиляла &nbsp;двері,<br>\nІ &nbsp;на &nbsp;порозі &nbsp;виростав &nbsp;юнак<br>\nЗ &nbsp;обличчям &nbsp;сірим, &nbsp;як &nbsp;сира &nbsp;земля,<br>\nСивіший &nbsp;від &nbsp;туману.<br>\n<br>\nА &nbsp;з &nbsp;плеча<br>\nЗамість &nbsp;правиці<br>\n<br>\nважко &nbsp;опадало<br>\nКрило.<br>\nПовільно, &nbsp;ніби &nbsp;в &nbsp;напівсні,<br>\nЛівицею &nbsp;господарю &nbsp;підносив<br>\nЦіпок &nbsp;терновий... &nbsp;у &nbsp;крові &nbsp;по &nbsp;лікоть...<br>\nЩоночі &nbsp;дядько, &nbsp;як &nbsp;у &nbsp;пастці &nbsp;вовк,<br>\nМетався, &nbsp;бився &nbsp;об &nbsp;замки &nbsp;пудові,<br>\nНікого &nbsp;не &nbsp;знаходячи.<br>\n<br>\nІ &nbsp;врешті<br>\nЗламався, &nbsp;як &nbsp;ціпок... &nbsp;у &nbsp;лікті.<br>\n<br>\nV<br>\nОдного &nbsp;дня, &nbsp;обходячи &nbsp;людей,<br>\nПоза &nbsp;хатами &nbsp;він &nbsp;прокравсь &nbsp;до &nbsp;суду<br>\nІ, &nbsp;захлинаючись, &nbsp;шептав:<br>\nv«Це &nbsp;я!<br>\nЦе &nbsp;я... &nbsp;убив.<br>\n<br>\nО, &nbsp;знову &nbsp;він &nbsp;іде<br>\nПо &nbsp;мене, &nbsp;той...<br>\n<br>\nз &nbsp;крилом &nbsp;замість &nbsp;руки!<br>\nСховайте... &nbsp;А &nbsp;як &nbsp;треба &nbsp;- &nbsp;посадіть.<br>\nТа &nbsp;тільки &nbsp;ж &nbsp;не &nbsp;навсправжки,<br>\n<br>\nа &nbsp;для &nbsp;ока.<br>\nМо', &nbsp;пересиджу, &nbsp;доки &nbsp;т &nbsp;о &nbsp;й... &nbsp;забуде!»<br>\n<br>\n***<br>\nСтарий &nbsp;суддя &nbsp;замислено &nbsp;дививсь<br>\nКудись &nbsp;далеко, &nbsp;може, &nbsp;аж... &nbsp;за &nbsp;Ельбу.<br>\nУ &nbsp;нагородній &nbsp;планці &nbsp;ордени<br>\nНа &nbsp;піджачку &nbsp;пліч-о-пліч &nbsp;спочивали.<br>\nКоли &nbsp;зарослий, &nbsp;вовкуватий &nbsp;дядько,<br>\nЯк &nbsp;злодій, &nbsp;скрадливо &nbsp;переступив<br>\nКрутий &nbsp;поріг &nbsp;суворої &nbsp;кімнати, &nbsp;-<br>\nКриваво &nbsp;засвітились &nbsp;ордени,<br>\nУсі &nbsp;як &nbsp;с. &nbsp;А &nbsp;їх &nbsp;було &nbsp;дванадцять.<br>\nСуддя &nbsp;дививсь &nbsp;повз &nbsp;дядька. &nbsp;Говорив,<br>\nМов &nbsp;сам &nbsp;до &nbsp;себе: &nbsp;«Бач, &nbsp;схотів &nbsp;чого:<br>\nВ &nbsp;тюрмі &nbsp;сховатись. &nbsp;Пересидіть &nbsp;кару...<br>\nНе &nbsp;вийде, &nbsp;дядьку,<br>\nТи &nbsp;таке &nbsp;вчинив,<br>\nЩо &nbsp;і &nbsp;статті &nbsp;у &nbsp;кодексі &nbsp;немає,<br>\nЗа &nbsp;котрою &nbsp;судили &nbsp;б &nbsp;ми &nbsp;тебе.<br>\nТи &nbsp;ж &nbsp;найсвятіше &nbsp;-небо,- &nbsp;дядьку, &nbsp;вбив.<br>\nА &nbsp;це &nbsp;вже &nbsp;вище &nbsp;від &nbsp;людського &nbsp;суду.<br>\nХіба &nbsp;що &nbsp;совістю &nbsp;тебе &nbsp;скарать?<br>\nТак &nbsp;і &nbsp;її &nbsp;ти &nbsp;вже &nbsp;давно &nbsp;продав<br>\nВтридорога... &nbsp;із &nbsp;салом &nbsp;на &nbsp;базарі.<br>\nОто &nbsp;хіба &nbsp;іще &nbsp;зостався &nbsp;страх.<br>\nТо &nbsp;хай &nbsp;хоч &nbsp;страх &nbsp;тебе &nbsp;щодня &nbsp;вбиває:<br>\nВін, &nbsp;слава &nbsp;Богу, &nbsp;не &nbsp;підсудний &nbsp;нам!»<br>\n<br>\n***<br>\nПотяглися &nbsp;журавлі &nbsp;вдалеч &nbsp;плавко.<br>\nДоганяв &nbsp;їх &nbsp;листопад &nbsp;за &nbsp;селом.<br>\nТільки &nbsp;сивий &nbsp;чоловік &nbsp;тихо &nbsp;плакав,<br>\nЮний... &nbsp;сивий &nbsp;чоловік &nbsp;німо &nbsp;плакав<br>\nЗ &nbsp;перебитим &nbsp;у &nbsp;лікті &nbsp;крилом.\n\n\n<br><br>\n"
}