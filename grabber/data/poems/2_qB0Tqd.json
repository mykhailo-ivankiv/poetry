{
  "author": "B44WbOoC",
  "id": "2_qB0Tqd",
  "title": "\"Пливе земля в години ранні...\"",
  "link": "metrs_poem.php?poem=13114",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"Пливе земля в години ранні...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПливе &nbsp;земля &nbsp;в &nbsp;години &nbsp;ранні,<br>\nЗа &nbsp;сонячну &nbsp;вхопившись &nbsp;нить…<br>\nЛюдський &nbsp;мурашник &nbsp;на &nbsp;майдані<br>\nСміється, &nbsp;плаче, &nbsp;гоготить.<br>\n<br>\nІ &nbsp;світ &nbsp;увесь &nbsp;– &nbsp;надії &nbsp;улій,<br>\nІ &nbsp;люд &nbsp;увесь &nbsp;– &nbsp;надії &nbsp;рій.<br>\nІ &nbsp;анголи, &nbsp;і &nbsp;вельзевули<br>\nКружляють &nbsp;в &nbsp;повені &nbsp;людській.<br>\n<br>\nІ &nbsp;легкойдучі, &nbsp;й &nbsp;лихом &nbsp;терті,<br>\nТо, &nbsp;що &nbsp;дає, &nbsp;й &nbsp;той, &nbsp;що &nbsp;гребе,<br>\nМоєї &nbsp;так &nbsp;не &nbsp;хочуть &nbsp;смерті<br>\nЧи &nbsp;порятовують &nbsp;себе?<br>\n<br>\nТак &nbsp;довголіття &nbsp;прагнуть, &nbsp;миру<br>\nВсесильновладці &nbsp;й &nbsp;заслабі,<br>\nЩо, &nbsp;безсумнівно, &nbsp;плачуть &nbsp;щиро<br>\nЧи &nbsp;по &nbsp;мені, &nbsp;чи &nbsp;по &nbsp;собі.<br>\n<br>\nГукають: &nbsp;«Террі! &nbsp;Террі! &nbsp;Террі!»<br>\nУ &nbsp;того &nbsp;меч, &nbsp;у &nbsp;того &nbsp;щит.<br>\nІ &nbsp;на &nbsp;екрані, &nbsp;й &nbsp;на &nbsp;папері<br>\nМоя &nbsp;парусна &nbsp;верещить.<br>\n<br>\nЗ &nbsp;людських &nbsp;очей &nbsp;струмує &nbsp;ласка,<br>\nСкороминущий &nbsp;шани &nbsp;дим,<br>\nІ &nbsp;гріють &nbsp;душі &nbsp;«адідаски»<br>\nЗ &nbsp;гарячим &nbsp;іменем &nbsp;моїм.<br>\n<br>\nІ &nbsp;молоді, &nbsp;і &nbsp;сивоглаві,<br>\nНе &nbsp;побивайтеся &nbsp;дарма,<br>\nНащо &nbsp;мені &nbsp;та &nbsp;ваша &nbsp;слава,<br>\nКоли &nbsp;життя, &nbsp;вважай, &nbsp;нема.<br>\n<br>\nНащо &nbsp;пошана &nbsp;і &nbsp;відомість<br>\nСеред &nbsp;людей, &nbsp;не &nbsp;в &nbsp;самоті?<br>\nМені &nbsp;б &nbsp;ще &nbsp;мить &nbsp;буття &nbsp;натомість<br>\nНа &nbsp;многострадницькій &nbsp;путі.<br>\n<br>\nМені &nbsp;б &nbsp;повітря &nbsp;ще &nbsp;хоч &nbsp;крихту,<br>\nДля &nbsp;правди &nbsp;– &nbsp;чистий &nbsp;оковид,<br>\nБо &nbsp;завтра &nbsp;ж &nbsp;треба &nbsp;далі &nbsp;бігти<br>\nДо &nbsp;людських &nbsp;радостей &nbsp;та &nbsp;бід.<br>\n<br>\nЩе &nbsp;в &nbsp;небо &nbsp;заголосить &nbsp;мати,<br>\nВпаде &nbsp;на &nbsp;мій &nbsp;пекельний &nbsp;шлях,<br>\nЩе &nbsp;будуть &nbsp;плакати &nbsp;плакати,<br>\nЩоб &nbsp;з &nbsp;древка &nbsp;стяг &nbsp;ніхто &nbsp;не &nbsp;стяг.<br>\n<br>\nЩе &nbsp;вдарить &nbsp;біль &nbsp;розчарування,<br>\nЗів’ялить &nbsp;спільна &nbsp;всіх &nbsp;вина…<br>\nА &nbsp;поки &nbsp;– &nbsp;шоу &nbsp;на &nbsp;майдані<br>\nЗаради &nbsp;мене, &nbsp;бігуна.<br>\n<br>\nА &nbsp;поки &nbsp;музи, &nbsp;мельпомени,<br>\nІ &nbsp;губернатор, &nbsp;і &nbsp;паяц &nbsp;–<br>\nВсі &nbsp;прихиляються &nbsp;до &nbsp;мене,<br>\nВсі &nbsp;позбігалися &nbsp;на &nbsp;плац.<br>\n<br>\nО, &nbsp;як &nbsp;змагаються &nbsp;солісти!<br>\nСльозу &nbsp;притлумлюють &nbsp;в &nbsp;очу<br>\nІ &nbsp;ті, &nbsp;що &nbsp;просто &nbsp;хочуть &nbsp;їсти,<br>\nЙ &nbsp;ті, &nbsp;що &nbsp;нажерлись &nbsp;досхочу.<br>\n<br>\nІ &nbsp;ніби &nbsp;рицарські &nbsp;турніри,<br>\nІ &nbsp;ніби &nbsp;щирості &nbsp;слова.<br>\nПрийшли, &nbsp;щоб &nbsp;я &nbsp;додав &nbsp;їм &nbsp;віри,<br>\nЯка &nbsp;в &nbsp;мені &nbsp;іще &nbsp;жива.<br>\n<br>\nДержавний &nbsp;муж, &nbsp;як &nbsp;на &nbsp;параді,<br>\nТурбуючись &nbsp;про &nbsp;власний &nbsp;трон,<br>\nАби &nbsp;сподобатись &nbsp;громаді,<br>\nЗатято &nbsp;слинить &nbsp;мікрофон.<br>\n<br>\nВін &nbsp;показатися &nbsp;народу<br>\nЯк &nbsp;благодійник &nbsp;захотів,<br>\nІ &nbsp;марафон &nbsp;мій &nbsp;– &nbsp;лиш &nbsp;нагода<br>\nЙому &nbsp;побуть &nbsp;на &nbsp;видноті.<br>\n<br>\nДо &nbsp;мене &nbsp;він &nbsp;такий &nbsp;поштивий, &nbsp;<br>\nПлете &nbsp;словес &nbsp;брехливу &nbsp;сіть,<br>\nПозує &nbsp;перед &nbsp;об’єктивом,<br>\nАби &nbsp;здобути &nbsp;«паблісіть».<br>\n<br>\nВсміхнеться &nbsp;і &nbsp;за &nbsp;руку &nbsp;візьме,<br>\nОбніме, &nbsp;схлипне &nbsp;на &nbsp;плечі.<br>\nВін &nbsp;машкару &nbsp;патріотизму<br>\nОдяг, &nbsp;на &nbsp;шоу &nbsp;ідучи.<br>\n<br>\nЩоб &nbsp;прибуло &nbsp;добра &nbsp;в &nbsp;коморі,<br>\nЩоб &nbsp;в &nbsp;гамані &nbsp;дзвенів &nbsp;метал,<br>\nВін &nbsp;і &nbsp;на &nbsp;смерті, &nbsp;і &nbsp;на &nbsp;горі<br>\nСобі &nbsp;заробить &nbsp;капітал.<br>\n<br>\nДержавний &nbsp;муж, &nbsp;на &nbsp;мене &nbsp;гордий,<br>\nДемократичний &nbsp;на &nbsp;миру,<br>\nЧіпля &nbsp;мені &nbsp;на &nbsp;груди &nbsp;орден<br>\nЗа &nbsp;те, &nbsp;що &nbsp;скоро &nbsp;я &nbsp;помру.<br>\n<br>\nЗа &nbsp;те, &nbsp;що &nbsp;я &nbsp;зібрав &nbsp;до &nbsp;гурту<br>\nУсю &nbsp;країну &nbsp;з &nbsp;краю &nbsp;в &nbsp;край,<br>\nЩо &nbsp;я &nbsp;тепер &nbsp;із &nbsp;цього &nbsp;нутру<br>\nНайодержиміший, &nbsp;вважай.<br>\n<br>\nІ &nbsp;не &nbsp;вгавають &nbsp;в &nbsp;лихоманці<br>\nІ &nbsp;телефони, &nbsp;і &nbsp;ТВ,<br>\nІ &nbsp;студії &nbsp;радіостанцій:<br>\nБіжить &nbsp;наш &nbsp;Террі… &nbsp;ще &nbsp;живе.<br>\n<br>\nУ &nbsp;піднебессі &nbsp;гелікоптер<br>\nТяга &nbsp;рекламного &nbsp;хвоста.<br>\nВсе &nbsp;продається &nbsp;вроздріб, &nbsp;оптом,<br>\nНа &nbsp;все &nbsp;ціна &nbsp;тепер &nbsp;зроста:<br>\n<br>\nЙ &nbsp;на &nbsp;те, &nbsp;щоб &nbsp;докормить &nbsp;старого,<br>\nЙ &nbsp;на &nbsp;ясновиденьке &nbsp;дитя,<br>\nІ &nbsp;на &nbsp;мою &nbsp;важку &nbsp;дорогу…<br>\nЗроста &nbsp;на &nbsp;смерть &nbsp;і &nbsp;на &nbsp;життя.<br>\n<br>\nХодулі. &nbsp;Жарти &nbsp;скоромові.<br>\nУра, &nbsp;Тарасику, &nbsp;ура!<br>\nГуде &nbsp;майдан. &nbsp;Збирають &nbsp;гроші.<br>\nНемовби &nbsp;й &nbsp;справді &nbsp;для &nbsp;добра.<br>\n<br>\nБог &nbsp;не &nbsp;прийшов &nbsp;у &nbsp;веремію,<br>\nНа &nbsp;площі &nbsp;празникує &nbsp;чорт…<br>\nЧи &nbsp;ж &nbsp;я &nbsp;продовжити &nbsp;зумію<br>\nСвій &nbsp;покалічений &nbsp;рекорд?<br>\n<br>\nМене &nbsp;звеличують, &nbsp;мов &nbsp;гранда,<br>\nВінок &nbsp;лавровий &nbsp;– &nbsp;на &nbsp;чолі.<br>\nТим &nbsp;часом &nbsp;лих &nbsp;важкі &nbsp;гірлянди<br>\nЄство &nbsp;пригнули &nbsp;до &nbsp;землі.<br>\n<br>\nПомеркли &nbsp;образи &nbsp;й &nbsp;образи,<br>\nВсе &nbsp;байдуже &nbsp;і &nbsp;байдуже,<br>\nБайдуже, &nbsp;все… &nbsp;Лиш &nbsp;метастази<br>\nНе &nbsp;стисли &nbsp;б &nbsp;серденька &nbsp;вужем.<br>\n<br>\nПростіть, &nbsp;з &nbsp;добра &nbsp;початі &nbsp;справи,<br>\nЩо &nbsp;вас &nbsp;не &nbsp;встигну &nbsp;доробить,<br>\nІ &nbsp;ви, &nbsp;на &nbsp;озері &nbsp;купави,<br>\nЯких &nbsp;зірвали &nbsp;мимохідь.<br>\n<br>\nІ &nbsp;ти &nbsp;прости, &nbsp;вітчизно-ненько,<br>\nМабуть, &nbsp;не &nbsp;так &nbsp;тебе &nbsp;любив,<br>\nБо &nbsp;зостаються &nbsp;воріженьки,<br>\nЯких &nbsp;я &nbsp;бив, &nbsp;та &nbsp;не &nbsp;добив.<br>\n<br>\nМій &nbsp;марафон &nbsp;таки &nbsp;повчальний,<br>\nЩоб &nbsp;не &nbsp;спізнилось &nbsp;каяття,<br>\nБо &nbsp;смерть &nbsp;інтернаціональна<br>\nСьогодні &nbsp;більше, &nbsp;ніж &nbsp;буття.<br>\n<br>\nТо &nbsp;що &nbsp;ж &nbsp;ти, &nbsp;різномовний &nbsp;люде,<br>\nУ &nbsp;міражах &nbsp;миттєвих &nbsp;втіх<br>\nЗабув, &nbsp;що &nbsp;завтра &nbsp;вже &nbsp;не &nbsp;буде<br>\nНе &nbsp;тільки &nbsp;бігуна, &nbsp;а &nbsp;всіх?<br>\n<br>\nТо &nbsp;що &nbsp;ти, &nbsp;різномовне &nbsp;гризько,<br>\nПеред &nbsp;яким &nbsp;оце &nbsp;стою,<br>\nУдосконалюєш &nbsp;англійську,<br>\nЗабувши &nbsp;мамину, &nbsp;свою?<br>\n<br>\nТо &nbsp;що &nbsp;ж &nbsp;ти, &nbsp;світова &nbsp;надіє,<br>\nТа &nbsp;не &nbsp;згуртуєш &nbsp;сил &nbsp;ума?<br>\nХай &nbsp;кожен &nbsp;діє, &nbsp;діє, &nbsp;діє,<br>\nЩоб &nbsp;світла &nbsp;не &nbsp;здолала &nbsp;тьма.<br>\n<br>\nНі, &nbsp;наші &nbsp;душі &nbsp;не &nbsp;з &nbsp;лопуцька!<br>\n(А &nbsp;мо’, &nbsp;точніш: &nbsp;не &nbsp;з &nbsp;лопуцька?)<br>\nКоли &nbsp;ж &nbsp;навчиться &nbsp;жить &nbsp;по-людьски<br>\nВсепланетарія &nbsp;людська?<br>\n<br>\nУбивці, &nbsp;брехуни, &nbsp;святоші,<br>\nЛакузи, &nbsp;бевзі, &nbsp;лопухи<br>\nУпевнені, &nbsp;що &nbsp;їм &nbsp;за &nbsp;гроші<br>\nВідпустяться &nbsp;усі &nbsp;гріхи.<br>\n<br>\nПо &nbsp;всьому &nbsp;видно, &nbsp;що &nbsp;дочасно<br>\nЗійду &nbsp;з &nbsp;ракети-носія…<br>\nТа &nbsp;невідомо, &nbsp;хто &nbsp;нещасний,<br>\nЧи &nbsp;ви, &nbsp;«добродії», &nbsp;чи &nbsp;я.<br>\n<br>\nТузи, &nbsp;валети &nbsp;піки &nbsp;й &nbsp;чирви,<br>\nЛітак &nbsp;всідлати &nbsp;чи &nbsp;авто,<br>\nЛетять… &nbsp;Про &nbsp;те &nbsp;ж, &nbsp;що &nbsp;крок &nbsp;до &nbsp;прірви,<br>\nМов &nbsp;і &nbsp;не &nbsp;відає &nbsp;ніхто.<br>\n<br>\nТо &nbsp;– &nbsp;десь… &nbsp;Не &nbsp;ми… &nbsp;Хай &nbsp;б’ються &nbsp;інші…<br>\nНавіщо &nbsp;нам &nbsp;непевний &nbsp;пай?<br>\nТи &nbsp;нам &nbsp;достатку, &nbsp;кайфу, &nbsp;тиші,<br>\nУседержителю, &nbsp;подай…<br>\n<br>\nГуде &nbsp;майдан. &nbsp;Видовищ &nbsp;просить,<br>\nПереливається &nbsp;в &nbsp;сльозу.<br>\nАж &nbsp;нахилились &nbsp;хмарочоси:<br>\nА &nbsp;що &nbsp;ж &nbsp;там &nbsp;діється &nbsp;внизу?<br>\n<br>\nРеве &nbsp;майдан. &nbsp;І &nbsp;над &nbsp;землею<br>\nУтверджує &nbsp;один &nbsp;мотив:<br>\nДіждатись &nbsp;прагне &nbsp;Прометея,<br>\nЯкий &nbsp;би &nbsp;душі &nbsp;освітив.<br>\n<br>\nЗабули &nbsp;вже, &nbsp;заради &nbsp;чого<br>\nЙ &nbsp;зібралися &nbsp;на &nbsp;цей &nbsp;майдан…<br>\nХай &nbsp;знову &nbsp;ятриться &nbsp;дорога<br>\nВ &nbsp;диму &nbsp;ілюзій &nbsp;та &nbsp;оман?!<br>\n<br>\nНі! &nbsp;Вже &nbsp;не &nbsp;буде &nbsp;так, &nbsp;як &nbsp;досі!<br>\nІ &nbsp;я &nbsp;безслідно &nbsp;не &nbsp;згорю.<br>\nТиранства, &nbsp;любовбивства &nbsp;– &nbsp;досить!<br>\nВерніть &nbsp;мені &nbsp;мою &nbsp;зорю.<br>\n<br>\nТу, &nbsp;що &nbsp;в &nbsp;бурані &nbsp;і &nbsp;в &nbsp;тумані<br>\nЯсніла &nbsp;серцю &nbsp;і &nbsp;очам,<br>\nЗ &nbsp;якою &nbsp;біг &nbsp;свій &nbsp;на &nbsp;світанні<br>\nЯ &nbsp;з &nbsp;невідомості &nbsp;почав.<br>\n<br>\nЩо &nbsp;ж &nbsp;люд &nbsp;зібрало &nbsp;тут &nbsp;довкола?<br>\nЗухвалість &nbsp;вперта? &nbsp;Виклик &nbsp;мій?<br>\nБіжу… &nbsp;Відкинув &nbsp;забороло, &nbsp;-<br>\nСтаю &nbsp;на &nbsp;вирішальний &nbsp;бій.<br>\n<br>\nІ &nbsp;поки &nbsp;серце &nbsp;стука &nbsp;в &nbsp;грудях,<br>\nІ &nbsp;поки &nbsp;бачу &nbsp;горизонт,<br>\nМені &nbsp;важливо, &nbsp;щоб &nbsp;на &nbsp;людях<br>\nСвоїх &nbsp;не &nbsp;виказать &nbsp;гризот,<br>\n<br>\nНе &nbsp;виказать &nbsp;своєї &nbsp;муки,<br>\nПідступний &nbsp;сумнів &nbsp;притлумить,<br>\nЩоб &nbsp;бачили &nbsp;діди &nbsp;й &nbsp;онуки,<br>\nЩо &nbsp;не &nbsp;схитнувся &nbsp;ні &nbsp;на &nbsp;мить.<br>\n<br>\nХай &nbsp;дух &nbsp;мій &nbsp;іншому &nbsp;зоріє.<br>\nВідчуйте &nbsp;жар &nbsp;моїх &nbsp;долонь…<br>\nГорить &nbsp;на &nbsp;обрії &nbsp;надія,<br>\nНа &nbsp;термоядерний &nbsp;вогонь.<br>\n<br>\nУже &nbsp;й &nbsp;спинився &nbsp;б… &nbsp;Сил &nbsp;замало,<br>\nХоч &nbsp;маю &nbsp;мрію &nbsp;молоду…<br>\nТа &nbsp;я &nbsp;ж &nbsp;стою &nbsp;перед &nbsp;загалом.<br>\nЗневіряться, &nbsp;як &nbsp;упаду.<br>\n<br>\nКричатимуть, &nbsp;що &nbsp;їх &nbsp;я &nbsp;зрадив,<br>\nНе &nbsp;зміг &nbsp;дистанції &nbsp;здолать…<br>\nНе &nbsp;приховавши &nbsp;власні &nbsp;вади,<br>\nЯ &nbsp;маю &nbsp;інших &nbsp;надихать.<br>\n<br>\nСтрах &nbsp;подолавши &nbsp;і &nbsp;зневіру,<br>\nБіжу &nbsp;під &nbsp;сяєво &nbsp;знамен,<br>\nЩоб &nbsp;миру &nbsp;планетарну &nbsp;міру<br>\nНе &nbsp;знати &nbsp;із &nbsp;своїх &nbsp;рамен.<br>\n<br>\nУ &nbsp;нас &nbsp;жнива, &nbsp;ще &nbsp;не &nbsp;обжинки…<br>\nЩе &nbsp;тільки &nbsp;– &nbsp;бій, &nbsp;не &nbsp;по &nbsp;війні…<br>\nОдна &nbsp;стоїть &nbsp;край &nbsp;шляху &nbsp;жінка<br>\nІ &nbsp;в &nbsp;душу &nbsp;дивиться &nbsp;мені.<br>\n<br>\nНехай &nbsp;на &nbsp;костур &nbsp;обіперся,<br>\nНехай &nbsp;уже &nbsp;забракло &nbsp;сил, &nbsp;-<br>\nБеруть &nbsp;життя &nbsp;налиті &nbsp;перса<br>\nНа &nbsp;кароокий &nbsp;свій &nbsp;приціл.<br>\n<br>\nДо &nbsp;мене &nbsp;лащаться &nbsp;клеврети,<br>\nВсміхається &nbsp;оркестрів &nbsp;мідь,<br>\nІ &nbsp;щонайперша &nbsp;міс &nbsp;планети<br>\nМене &nbsp;готова &nbsp;полюбить.<br>\n<br>\nВ &nbsp;салони &nbsp;прикликають &nbsp;пишні<br>\nНа &nbsp;пошанівок &nbsp;і &nbsp;на &nbsp;гріх.<br>\nА &nbsp;може, &nbsp;з &nbsp;мене &nbsp;нікудишній<br>\nІ &nbsp;марафонець, &nbsp;і &nbsp;жених?..<br>\n<br>\nО &nbsp;ти, &nbsp;всесвітнє &nbsp;чоловіцтво,<br>\nПеред &nbsp;яким &nbsp;біжу &nbsp;й &nbsp;стою,<br>\nЗважай &nbsp;не &nbsp;на &nbsp;моє &nbsp;каліцтво,<br>\nА &nbsp;на &nbsp;незнищеність &nbsp;мою.<br>\n<br>\nДивись &nbsp;довірчо, &nbsp;а &nbsp;не &nbsp;вбивчо…<br>\nВід &nbsp;болю… &nbsp;дай &nbsp;інтерферон…<br>\nБо &nbsp;я &nbsp;поки &nbsp;що &nbsp;не &nbsp;закінчив<br>\nСвій &nbsp;незбагненний &nbsp;марафон.<br>\n\n\n\n<br><br>\n"
}