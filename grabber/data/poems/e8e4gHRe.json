{
  "author": "efAu5UYxQ",
  "id": "e8e4gHRe",
  "title": "ДО «БРОДІВ» ",
  "link": "metrs_poem.php?poem=8094",
  "html": "\n<h4></h4>\n\n<a href=\"/metrs.php?id=134&amp;type=tvorch\" class=\"redhr1\">Творчість</a> |\n<a href=\"/metrs.php?id=134&amp;type=biogr\" class=\"redhr1\">Біографія</a> |\n<a href=\"/metrs.php?id=134&amp;type=critiques\" class=\"redhr1\">Критика</a>\n\n<h4>ДО «БРОДІВ» </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n— &nbsp;«Ой, &nbsp;мабуть, &nbsp;не &nbsp;гаразд<br>\nУчинили &nbsp;ми, &nbsp;браття.<br>\nПокладем &nbsp;для &nbsp;них &nbsp;наше &nbsp;завзяття &nbsp;—<br>\nА &nbsp;за &nbsp;що? &nbsp;За &nbsp;ту &nbsp;безліч &nbsp;образ?<br>\nЩо &nbsp;сказав &nbsp;би &nbsp;Тарас?»<br>\n<br>\n— &nbsp;«Так. &nbsp;Вони &nbsp;— &nbsp;вороги<br>\nІ &nbsp;серце &nbsp;їх &nbsp;— &nbsp;люте.<br>\nКоли &nbsp;треба &nbsp;їм &nbsp;буде,<br>\nВони &nbsp;винищать &nbsp;нас &nbsp;до &nbsp;ноги».<br>\n<br>\n— &nbsp;«Правда. &nbsp;Що &nbsp;не &nbsp;кажім,<br>\nМи &nbsp;в &nbsp;руках... &nbsp;Тільки &nbsp;— &nbsp;ніби &nbsp;на &nbsp;кпини<br>\nОцей &nbsp;Лев &nbsp;на &nbsp;мундирі &nbsp;чужім,<br>\nОцей &nbsp;знак &nbsp;батьківщини».<br>\n<br>\n— &nbsp;«Заблизько &nbsp;дивитесь, &nbsp;брати,<br>\nТому &nbsp;і &nbsp;мовите &nbsp;негоже.<br>\nНехай &nbsp;усе &nbsp;для &nbsp;нас &nbsp;вороже,<br>\nМи &nbsp;йдем, &nbsp;бо &nbsp;мусимо &nbsp;іти.<br>\nМи &nbsp;йдем &nbsp;з &nbsp;одним &nbsp;із &nbsp;ворогів,<br>\nБо &nbsp;лише &nbsp;це &nbsp;дає &nbsp;нам &nbsp;зброю;<br>\nНе &nbsp;безборонною &nbsp;ж &nbsp;стопою<br>\nСтояти &nbsp;нам &nbsp;на &nbsp;полі &nbsp;бою<br>\nЦих &nbsp;велетенських &nbsp;хижаків!<br>\nЗа &nbsp;Україну &nbsp;ж &nbsp;цей &nbsp;двобій.<br>\nЗа &nbsp;плодоносний &nbsp;наш &nbsp;чорнозем,—<br>\nТож &nbsp;як &nbsp;нечинними &nbsp;ми &nbsp;можем<br>\nСтоять &nbsp;у &nbsp;прі &nbsp;цій &nbsp;вогневій?<br>\nМи &nbsp;йдем &nbsp;— &nbsp;туди. &nbsp;А &nbsp;там, &nbsp;в &nbsp;лісах<br>\nНепримиримої &nbsp;Волині,—<br>\nВже &nbsp;стріли, &nbsp;гуки &nbsp;соколині,<br>\nУже &nbsp;ожив &nbsp;Базарський &nbsp;шлях.<br>\nКострами &nbsp;стало &nbsp;там &nbsp;багаття...<br>\nКостри &nbsp;горять... &nbsp;Вже &nbsp;другий &nbsp;рік<br>\nБагнет &nbsp;в &nbsp;один &nbsp;і &nbsp;другий &nbsp;бік<br>\nТам &nbsp;обертають &nbsp;наші &nbsp;браття.<br>\nМи &nbsp;йдем &nbsp;до &nbsp;них. &nbsp;У &nbsp;слушний &nbsp;час<br>\nУміння &nbsp;наше, &nbsp;нашу &nbsp;зброю<br>\nЗ’єднаєм &nbsp;з &nbsp;їхніми &nbsp;для &nbsp;бою &nbsp;—<br>\nІ &nbsp;сила &nbsp;витвориться &nbsp;з &nbsp;нас».<br>\n<br>\n— &nbsp;«Так, &nbsp;це &nbsp;лиш &nbsp;зав’язок. &nbsp;Не &nbsp;день &nbsp;ще,<br>\nЩе &nbsp;нам, &nbsp;брати, &nbsp;не &nbsp;розсвіло...<br>\nМи &nbsp;знаємо, &nbsp;що &nbsp;німці &nbsp;— &nbsp;зло,<br>\nАле &nbsp;й &nbsp;Росія &nbsp;— &nbsp;зло &nbsp;не &nbsp;менше».<br>\n. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;.<br>\nПрадавня &nbsp;світить &nbsp;візія<br>\nУ &nbsp;далечі &nbsp;хмурній &nbsp;—<br>\nІ &nbsp;Галицька &nbsp;Дивізія<br>\nКерує &nbsp;крок &nbsp;у &nbsp;бій.<br>\n<br>\nВояки &nbsp;із &nbsp;Радянщини,<br>\nІз &nbsp;Польщі, &nbsp;і, &nbsp;мабуть,<br>\nІз &nbsp;кожної &nbsp;займанщини<br>\nВ &nbsp;рядах &nbsp;її &nbsp;ідуть.<br>\n<br>\nЙдуть &nbsp;юні,— &nbsp;саду &nbsp;Нації<br>\nВесняний &nbsp;білий &nbsp;цвіт &nbsp;—<br>\nЙ &nbsp;такі, &nbsp;що &nbsp;у &nbsp;сімнадцятім<br>\nЗа &nbsp;рідний &nbsp;встали &nbsp;рід.<br>\n<br>\nПрадавня &nbsp;світить &nbsp;візія<br>\nНад &nbsp;просторами &nbsp;нив &nbsp;—<br>\nІ &nbsp;йде &nbsp;у &nbsp;бій &nbsp;Дивізія. &nbsp;...<br>\nІ &nbsp;кличе &nbsp;віщий &nbsp;Див.<br>\n. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;.<br>\nНе &nbsp;Дивізія &nbsp;вже,— &nbsp;лиш &nbsp;решти...<br>\nГлянув &nbsp;хрест &nbsp;на &nbsp;них &nbsp;з &nbsp;висоти...<br>\nПоможи, &nbsp;Білогорський &nbsp;Хресте,<br>\nЇм &nbsp;ранених &nbsp;своїх &nbsp;спасти!<br>\n<br>\nЙдуть... &nbsp;Приспішено &nbsp;йдуть, &nbsp;як &nbsp;можуть...<br>\nБув &nbsp;наказ: &nbsp;за &nbsp;кожну &nbsp;ціну<br>\nРозірвати &nbsp;коло &nbsp;вороже:<br>\nПроламать &nbsp;ворожу &nbsp;стіну!<br>\n<br>\nІ &nbsp;стоїть, &nbsp;рамена &nbsp;залізні<br>\nРозпростерши &nbsp;над &nbsp;ними, &nbsp;хрест,<br>\nНіби &nbsp;боре &nbsp;мряки &nbsp;зловісні,<br>\nНіби &nbsp;каже: &nbsp;«вмерлий &nbsp;— &nbsp;воскрес».<br>\n. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;<br><br><em>Міттенвальд, 1949 </em>\n\n\n<br><br>\n"
}