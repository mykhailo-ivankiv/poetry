{
  "author": "S-n3HtBTP",
  "id": "DeHHKeTfA",
  "title": "\"Напав я на тебе раптом...\"",
  "link": "metrs_poem.php?poem=10986",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>\"Напав я на тебе раптом...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНапав &nbsp;на &nbsp;тебе &nbsp;я &nbsp;раптом<br>\nНа &nbsp;стежці &nbsp;посеред &nbsp;степу,<br>\nНахлинув, &nbsp;як &nbsp;дощ &nbsp;краплистий,<br>\nЯк &nbsp;виливень &nbsp;буревійний,<br>\nЛипневий &nbsp;джигун-музика,<br>\nПросяяний &nbsp;блискавками,<br>\nСпіваючий &nbsp;дощ &nbsp;любові.<br>\nТи &nbsp;кинулася &nbsp;тікати,<br>\nА &nbsp;я &nbsp;танцював &nbsp;навколо,<br>\nШаліючи &nbsp;від &nbsp;натхнення,<br>\nВід &nbsp;певності, &nbsp;що &nbsp;нікуди<br>\nСховатися &nbsp;ти &nbsp;не &nbsp;годна;<br>\nНа &nbsp;ста &nbsp;сопілках &nbsp;одразу<br>\nЯ &nbsp;грав, &nbsp;щоб &nbsp;тебе &nbsp;зманити,<br>\nПринадити &nbsp;звуком &nbsp;бурі;<br>\nА &nbsp;потім &nbsp;я &nbsp;взяв &nbsp;цимбали,<br>\nПоклав &nbsp;їх &nbsp;сторчма &nbsp;на &nbsp;землю,<br>\nДо &nbsp;неба &nbsp;ходив &nbsp;по &nbsp;струнах &nbsp;-<br>\nТебе &nbsp;чарував &nbsp;я &nbsp;звільна<br>\nСвоїм &nbsp;сатанинським &nbsp;танцем.<br>\n<br>\nТи &nbsp;бігла &nbsp;і &nbsp;розглядалась<br>\nНалякано &nbsp;в &nbsp;тому &nbsp;полі,<br>\nДе &nbsp;схову &nbsp;нема &nbsp;від &nbsp;грому,<br>\nВід &nbsp;зливи &nbsp;і &nbsp;від &nbsp;кохання.<br>\nТи &nbsp;краплі, &nbsp;немов &nbsp;долоні<br>\nМої &nbsp;безсоромні &nbsp;й &nbsp;спраглі,<br>\nДолонями &nbsp;відбивала,<br>\nТа &nbsp;в &nbsp;мене &nbsp;було &nbsp;без &nbsp;ліку<br>\nТих &nbsp;рук, &nbsp;що &nbsp;тебе &nbsp;ловили,<br>\nВ &nbsp;обіймах &nbsp;стискали &nbsp;ніжно,<br>\nНаповнювали &nbsp;поволі<br>\nТвоє &nbsp;натоленне &nbsp;тіло,<br>\nНеначе &nbsp;водою &nbsp;землю,<br>\nПіснями &nbsp;з &nbsp;безодні &nbsp;світу.<br>\n<br>\nЯк &nbsp;змокла &nbsp;ти &nbsp;вся &nbsp;до &nbsp;нитки,<br>\nПовільніше &nbsp;стала &nbsp;бігти,<br>\nСпинилася &nbsp;й &nbsp;засміялась,<br>\nДо &nbsp;неба &nbsp;вознесла &nbsp;руки, &nbsp;-<br>\nТак, &nbsp;ніби &nbsp;просила &nbsp;більше<br>\nПотоків &nbsp;рвучкого &nbsp;світла<br>\nІ &nbsp;музики &nbsp;з-під &nbsp;блакиті.<br>\n<br>\nМи &nbsp;різко &nbsp;зійшлися &nbsp;в &nbsp;танці &nbsp;-<br>\nАж &nbsp;гудзики &nbsp;відірвались<br>\nОд &nbsp;плаття &nbsp;твого &nbsp;тонкого,<br>\nВідскочили &nbsp;й &nbsp;засвітили<br>\nНад &nbsp;полем, &nbsp;немов &nbsp;ракети,<br>\nЯкі &nbsp;провіщують &nbsp;наступ.<br>\nТи &nbsp;скинула &nbsp;одежину,<br>\nВажку &nbsp;від &nbsp;води &nbsp;і &nbsp;грому<br>\nІ, &nbsp;зрештою, &nbsp;непотрібну<br>\nВ &nbsp;танку &nbsp;із &nbsp;дощем &nbsp;липневим.<br>\n<br>\nЯ &nbsp;ж &nbsp;був &nbsp;тобі &nbsp;за &nbsp;одежу<br>\nЄдвабну &nbsp;і &nbsp;за &nbsp;намиста,<br>\nЯ &nbsp;краплями &nbsp;діамантів<br>\nОсвітлював &nbsp;темні &nbsp;звиви<br>\nІ &nbsp;персні &nbsp;твого &nbsp;волосся,<br>\nСпливав &nbsp;між &nbsp;грудьми &nbsp;твоїми<br>\nСтрумком, &nbsp;як &nbsp;ланцюг &nbsp;зі &nbsp;срібла.<br>\n<br>\nВтім &nbsp;- &nbsp;райдуга &nbsp;стала &nbsp;в &nbsp;полі,<br>\nІ &nbsp;ти &nbsp;увійшла &nbsp;під &nbsp;синє<br>\nСклепіння &nbsp;небес, &nbsp;як &nbsp;сонце,<br>\nЗасліплена &nbsp;власним &nbsp;сяйвом;<br>\nА &nbsp;я, &nbsp;оп'янілий, &nbsp;в &nbsp;далеч,<br>\nЗатемнену &nbsp;хмаровинням,<br>\nВідходив &nbsp;- &nbsp;не &nbsp;дощ, &nbsp;а &nbsp;хлопець,<br>\nІ &nbsp;запах &nbsp;твоєї &nbsp;плоті<br>\nЯ &nbsp;ніс, &nbsp;наче &nbsp;воду, &nbsp;в &nbsp;жмені.\n\n\n<br><br>\n"
}