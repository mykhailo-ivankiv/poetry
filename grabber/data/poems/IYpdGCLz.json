{
  "author": "AtVAxm7v",
  "id": "IYpdGCLz",
  "title": "ОСІННІЙ ВІТЕР",
  "link": "metrs_poem.php?poem=7437",
  "html": "\n<h4></h4>\n\n<a href=\"/metrs.php?id=95&amp;type=tvorch\" class=\"redhr1\">Творчість</a> |\n<a href=\"/metrs.php?id=95&amp;type=biogr\" class=\"redhr1\">Біографія</a> |\n<a href=\"/metrs.php?id=95&amp;type=critiques\" class=\"redhr1\">Критика</a>\n\n<h4>ОСІННІЙ ВІТЕР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНе &nbsp;так &nbsp;уже &nbsp;сонце &nbsp;світить,<br>\nНе &nbsp;так &nbsp;воно &nbsp;й &nbsp;гріє;<br>\nІ &nbsp;вітерок &nbsp;не &nbsp;тепленький,<br>\nХолодний &nbsp;вже &nbsp;віє.<br>\nНе &nbsp;весняний, &nbsp;що &nbsp;од &nbsp;серця<br>\nТугу &nbsp;як &nbsp;би &nbsp;зносить,<br>\nА &nbsp;осінній, &nbsp;що &nbsp;у &nbsp;лісі<br>\nМовби &nbsp;хто &nbsp;голосить.<br>\nІз &nbsp;дерева &nbsp;лист &nbsp;зриває,<br>\nДуброва &nbsp;пустіє,<br>\nСвітить &nbsp;сонце, &nbsp;теє &nbsp;ж &nbsp;сонце,<br>\nДа &nbsp;ба, &nbsp;вже &nbsp;не &nbsp;гріє.<br>\nПора &nbsp;прийшла, &nbsp;зима &nbsp;близько,<br>\nОсінь &nbsp;наступила...<br>\nПора &nbsp;прийшла, &nbsp;і &nbsp;дівчина &nbsp;-<br>\nДівчина &nbsp;змарніла.<br>\nПовні &nbsp;груди &nbsp;лебедині<br>\nНе &nbsp;такі &nbsp;вже &nbsp;стали,<br>\nБіле &nbsp;личко &nbsp;почорніло,<br>\nОчиці &nbsp;злиняли.<br>\nЦвіт, &nbsp;як &nbsp;небо, &nbsp;були &nbsp;вони,<br>\nЯк &nbsp;зірки &nbsp;блищали, &nbsp;-<br>\nТепер &nbsp;вони &nbsp;почорніли,<br>\nТепер &nbsp;плакать &nbsp;не &nbsp;стали<br>\nЗа &nbsp;очима, &nbsp;за &nbsp;бровами,<br>\nЗа &nbsp;личеньком &nbsp;білим,<br>\nЗа &nbsp;літами &nbsp;молодими<br>\nДа &nbsp;за &nbsp;серцем &nbsp;щирим,<br>\nЩо &nbsp;кохало, &nbsp;що &nbsp;кохалось<br>\nВ &nbsp;радощах, &nbsp;не &nbsp;в &nbsp;горі,<br>\nЩо &nbsp;красиво &nbsp;красувалось,<br>\nЯк &nbsp;сонечко &nbsp;в &nbsp;морі.<br>\nЗима &nbsp;люта &nbsp;перестане,<br>\nВітерок &nbsp;повіє<br>\nТеплесенький, &nbsp;гарнесенький,<br>\nВсе &nbsp;зазеленіє.<br>\nТеє &nbsp;ж &nbsp;сонце &nbsp;знов &nbsp;засвітить,<br>\nТеє &nbsp;ж &nbsp;ізнов &nbsp;гріє,<br>\nТая &nbsp;ж &nbsp;дівка, &nbsp;тая &nbsp;сама &nbsp;-<br>\nБільш &nbsp;не &nbsp;молодіє,<br>\nІз &nbsp;радощів &nbsp;серце &nbsp;в &nbsp;грудях<br>\nБільше &nbsp;не &nbsp;заб'ється, &nbsp;-<br>\nПодивиться &nbsp;дівка &nbsp;в &nbsp;воду,<br>\nГіркими &nbsp;заллється.<br>\n\"Не &nbsp;вертаться &nbsp;весні &nbsp;твоїй, &nbsp;-<br>\nЯ &nbsp;сказав &nbsp;дівчині. &nbsp;-<br>\nЯк &nbsp;у &nbsp;лузі &nbsp;серед &nbsp;зими<br>\nНе &nbsp;цвісти &nbsp;калині\".\n\n\n<br><br>\n"
}