{
  "author": "8K5UWpE1",
  "id": "BEIZfhHbY",
  "title": "2. РЕЧИТАТИВ СТАРШИН РАЮ",
  "link": "/metrs_poem.php?poem=3284",
  "html": "\n<h4></h4>\n\n<a href=\"/metrs.php?id=38&amp;type=tvorch\" class=\"redhr1\">Творчість</a> |\n<a href=\"/metrs.php?id=38&amp;type=biogr\" class=\"redhr1\">Біографія</a> |\n<a href=\"/metrs.php?id=38&amp;type=critiques\" class=\"redhr1\">Критика</a>\n\n<h4>2. РЕЧИТАТИВ СТАРШИН РАЮ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПорода &nbsp;наша &nbsp;мудра &nbsp;від<br>\nприроди,<br>\nми &nbsp;знаєм &nbsp;все, &nbsp;бо &nbsp;осягнули<br>\nвсе.<br>\nІ &nbsp;глипає &nbsp;на &nbsp;нас &nbsp;зворушено<br>\nі &nbsp;гордо<br>\nщасливий &nbsp;предок &nbsp;— &nbsp;щирий<br>\nшимпанзе.<br>\nЙому &nbsp;гойдатись &nbsp;на &nbsp;гіллі<br>\nрипучім<br>\nі &nbsp;на &nbsp;тропічних &nbsp;тішитись<br>\nвітрах,<br>\nа &nbsp;ми &nbsp;підем &nbsp;і &nbsp;цілий &nbsp;світ<br>\nнаучим,<br>\nяк &nbsp;у &nbsp;чорнильних &nbsp;плавати<br>\nморях.<br>\nУ &nbsp;нас &nbsp;до &nbsp;того &nbsp;мудрі &nbsp;всі<br>\nта &nbsp;вчені,<br>\nщо &nbsp;лімітуємо &nbsp;чорнило<br>\nі &nbsp;папір.<br>\nВулкани &nbsp;діють &nbsp;дужі<br>\nі &nbsp;скажені<br>\nв &nbsp;хребтах &nbsp;висотних<br>\nпаперових &nbsp;гір.<br>\nМи &nbsp;знаєм &nbsp;все! &nbsp;Для &nbsp;нас &nbsp;усе<br>\nвідоме!<br>\nбуде &nbsp;завтра? &nbsp;Запитайте<br>\nнас.<br>\nЯк &nbsp;живить &nbsp;вогнища &nbsp;руда<br>\nсуха &nbsp;солома,<br>\nтак &nbsp;нас &nbsp;годує &nbsp;мудрість<br>\nповсякчас.<br>\nМи &nbsp;пронесем, &nbsp;ми &nbsp;підведем<br>\nі &nbsp;підем,<br>\nми &nbsp;дійдемо, &nbsp;ми &nbsp;сягнемо<br>\nвисот!<br>\nМи &nbsp;стільки &nbsp;істин &nbsp;вам &nbsp;за<br>\nмить &nbsp;націдим,<br>\nщо &nbsp;подив &nbsp;назавжди<br>\nзаціпить &nbsp;рот.<br>\nЧого &nbsp;ж &nbsp;тиняєтесь &nbsp;по &nbsp;світу,<br>\nніби &nbsp;п'яні,<br>\nчого &nbsp;шукаєте, &nbsp;коли &nbsp;ми &nbsp;все &nbsp;знайшли,<br>\nколи &nbsp;ведуть &nbsp;дороги<br>\nосіянні<br>\nпід &nbsp;наше &nbsp;сонце &nbsp;з &nbsp;вашої<br>\nімли?<br>\nУ &nbsp;нас &nbsp;давно &nbsp;ніхто &nbsp;й &nbsp;не &nbsp;чув<br>\nпро &nbsp;горе<br>\nта &nbsp;інші &nbsp;нісенітниці &nbsp;й<br>\nбридню.<br>\nОдна &nbsp;турбота &nbsp;чола &nbsp;наші<br>\nоре &nbsp;—<br>\nа &nbsp;що, &nbsp;як &nbsp;в &nbsp;мудрі &nbsp;паперові<br>\nгори<br>\nраптово &nbsp;влучить &nbsp;іскорка<br>\nвогню?<br>\nЧи &nbsp;вистачить &nbsp;чорнила, &nbsp;щоб<br>\nзалить?<br>\nА &nbsp;більше &nbsp;нам &nbsp;нічого &nbsp;не<br>\nболить<br>\nДурило, &nbsp;звичайно,<br>\nрозвішує &nbsp;вуха,<br>\nДурило &nbsp;аж &nbsp;рота &nbsp;роззявив<br>\nта &nbsp;слуха,<br>\nДурило &nbsp;гукає:<br>\n— &nbsp;Зрікаюся &nbsp;Рідного &nbsp;краю!<br>\nВізьміть &nbsp;мене, &nbsp;друзі, &nbsp;до<br>\nвашого &nbsp;раю! &nbsp;—<br>\nІ &nbsp;друзі &nbsp;Дурила &nbsp;під &nbsp;руки<br>\nберуть,<br>\nі &nbsp;друзі &nbsp;Дурила &nbsp;до &nbsp;себе<br>\nведуть.<br>\nА &nbsp;хлопцеві &nbsp;думка &nbsp;сидить &nbsp;в<br>\nголові:<br>\n— &nbsp;Чого, &nbsp;люди &nbsp;добрі, &nbsp;в<br>\nвас &nbsp;ноги &nbsp;в &nbsp;крові?<br>\n— &nbsp;Та &nbsp;це,— &nbsp;йому<br>\nкажуть,—<br>\nтака &nbsp;у &nbsp;нас &nbsp;звичка:<br>\nдо &nbsp;щастя &nbsp;дорога &nbsp;веде &nbsp;через<br>\nрічку &nbsp;—<br>\nта &nbsp;річка &nbsp;із &nbsp;крові &nbsp;та &nbsp;трішки<br>\nзі &nbsp;сліз,<br>\nале &nbsp;ти &nbsp;не &nbsp;бійся.<br>\nНе &nbsp;втопишся.<br>\nЛізь.<br>\nВона &nbsp;не &nbsp;глибока &nbsp;—<br>\nлибонь, &nbsp;до &nbsp;колін...<br>\n— &nbsp;А &nbsp;кров &nbsp;там &nbsp;чия? &nbsp;— &nbsp;не<br>\nгамується &nbsp;він.<br>\n— &nbsp;Чия? &nbsp;А &nbsp;відомо &nbsp;чия &nbsp;—<br>\nтих &nbsp;людей,<br>\nщо &nbsp;підло &nbsp;не &nbsp;визнали<br>\nнаших &nbsp;ідей...<br>\nМи &nbsp;їх, &nbsp;значить, &nbsp;трішечки,<br>\nзовсім &nbsp;помалу<br>\nкого &nbsp;задавили, &nbsp;кого<br>\nзарубали.<br>\n— &nbsp;А &nbsp;це &nbsp;хто &nbsp;тут<br>\nвисить? &nbsp;—<br>\nпитається &nbsp;в &nbsp;них.<br>\n— &nbsp;Це &nbsp;дурень &nbsp;один &nbsp;із &nbsp;отих<br>\nнавісних,<br>\nщо &nbsp;пруться &nbsp;на &nbsp;острів...<br>\n— &nbsp;На &nbsp;острів? &nbsp;За &nbsp;чим?<br>\n— &nbsp;Та, &nbsp;правду &nbsp;сказати,<br>\nлибонь, &nbsp;ні &nbsp;за &nbsp;чим:<br>\nтам &nbsp;щастя &nbsp;закуте &nbsp;в &nbsp;печерах<br>\nнімих<br>\nне &nbsp;те, &nbsp;що &nbsp;для &nbsp;нас,<br>\nа &nbsp;оте, &nbsp;що &nbsp;для &nbsp;всіх...<br>\n— &nbsp;То &nbsp;нащо &nbsp;ж &nbsp;повісили?<br>\n— &nbsp;Так, &nbsp;для &nbsp;годиться:<br>\nякби &nbsp;не &nbsp;повісили, &nbsp;міг &nbsp;би<br>\nвтопиться...<br>\nІ &nbsp;далі &nbsp;Дурило &nbsp;по &nbsp;Раю &nbsp;іде,<br>\nкруг &nbsp;себе &nbsp;очима &nbsp;дурними<br>\nпряде.<br>\n— &nbsp;А &nbsp;це &nbsp;що &nbsp;за &nbsp;ідол? &nbsp;—<br>\nпитається &nbsp;знов.<br>\n— &nbsp;Це &nbsp;той, &nbsp;хто &nbsp;закон<br>\nнаймудріший &nbsp;знайшов:<br>\nнавчив &nbsp;нас &nbsp;хапати,<br>\nнавчив &nbsp;убивати,<br>\nнавчив &nbsp;людям &nbsp;в &nbsp;вічі &nbsp;оману<br>\nпускати,<br>\nнавчив &nbsp;нас, &nbsp;як &nbsp;жити<br>\nгодиться &nbsp;на &nbsp;світі,—<br>\nчитай &nbsp;заповіта &nbsp;його &nbsp;на<br>\nграніті\n\n\n<br><br>\n"
}