{
  "author": "B44WbOoC",
  "id": "zvS5LT667",
  "title": "ВІДВІДИНИ",
  "link": "metrs_poem.php?poem=13088",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ВІДВІДИНИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ<br>\nБатько &nbsp;до &nbsp;мене &nbsp;приїхав.<br>\nЗ &nbsp;першоколгоспного &nbsp;виру<br>\nПривіз &nbsp;мені &nbsp;аж &nbsp;три &nbsp;міхи &nbsp;–<br>\nМужності, &nbsp;правди &nbsp;і &nbsp;віри.<br>\n<br>\nСвято &nbsp;йому &nbsp;– &nbsp;Фордзон,<br>\nЦе &nbsp;й &nbsp;Катерпіллер…<br>\nЧи &nbsp;був &nbsp;в &nbsp;тому &nbsp;резон,<br>\nЩо &nbsp;мучилась &nbsp;та &nbsp;терпіли?<br>\n<br>\nПравда &nbsp;йому &nbsp;одна &nbsp;–<br>\nТаки &nbsp;не &nbsp;зламали…<br>\nОдвічно &nbsp;нам &nbsp;того &nbsp;зерна<br>\nМало, &nbsp;і &nbsp;мало, &nbsp;і &nbsp;мало.<br>\n<br>\nБатько &nbsp;до &nbsp;мене &nbsp;приїхав,<br>\nТепла &nbsp;прикотив<br>\nІз &nbsp;заполярних &nbsp;віхол,<br>\nЗ &nbsp;вічної &nbsp;мерзлоти.<br>\n<br>\nНе &nbsp;помагали &nbsp;чохли,<br>\nТріскалась &nbsp;машинерія…<br>\nВитримають &nbsp;хохли, &nbsp;-<br>\nСказав &nbsp;Берія.<br>\n<br>\nБатько &nbsp;до &nbsp;мене &nbsp;приїхав<br>\nТа &nbsp;по &nbsp;асфальту, &nbsp;по &nbsp;каменю.<br>\nСкільки &nbsp;вже, &nbsp;справді, &nbsp;до &nbsp;лиха &nbsp;–<br>\nВсе &nbsp;по &nbsp;грязюці &nbsp;віками &nbsp;нам?<br>\n<br>\nБатько &nbsp;до &nbsp;мене &nbsp;приїхав,<br>\nІз &nbsp;чорноземного &nbsp;світу.<br>\nВечір. &nbsp;Бесідуєм &nbsp;стиха.<br>\nЩо &nbsp;його &nbsp;діяти? &nbsp;Посовітуй.<br>\n<br>\nНу &nbsp;що &nbsp;твоя &nbsp;книга?<br>\nНу &nbsp;що &nbsp;те &nbsp;слово?<br>\nЯк &nbsp;він, &nbsp;п’яндига,<br>\nЗерно &nbsp;– &nbsp;в &nbsp;полову!<br>\n<br>\nКого &nbsp;народить, &nbsp;чи &nbsp;ж &nbsp;мати &nbsp;відала?<br>\nЧи &nbsp;твереза &nbsp;була &nbsp; &nbsp;повитуха?<br>\nЗлазь, &nbsp;кажу, &nbsp;із &nbsp;сідала,<br>\nБляха-муха!<br>\n<br>\nІду &nbsp;по &nbsp;сліду,<br>\nА &nbsp;далі &nbsp;й &nbsp;ліг &nbsp;перед &nbsp;хедером &nbsp;– &nbsp;<br>\nЗором &nbsp;до &nbsp;неба.<br>\nСтав, &nbsp;газонув: &nbsp;- &nbsp;Діду!<br>\nВам &nbsp;що, &nbsp;більше &nbsp;всіх &nbsp;треба?<br>\n<br>\nНі &nbsp;волі, &nbsp;ні &nbsp;долі &nbsp;у &nbsp;нього &nbsp;нема.<br>\nЗдригається &nbsp;лан &nbsp;перед &nbsp;п’яничкою.<br>\nСідаю &nbsp;до &nbsp;керма &nbsp;<br>\nЗа &nbsp;давньою &nbsp;звичкою…<br>\n<br>\nБатько &nbsp;мій &nbsp;– &nbsp;підданий &nbsp;степу &nbsp;й &nbsp;король &nbsp;–<br>\nДо &nbsp;останку &nbsp;відсіяв &nbsp;та &nbsp;відмолотив.<br>\nОцей &nbsp;добровільний &nbsp;народний &nbsp;контроль<br>\nІ &nbsp;віку &nbsp;йому &nbsp;вкоротив.<br>\n<br>\nПоїхав &nbsp;– &nbsp;нема &nbsp;зупину &nbsp;–<br>\nТа &nbsp;й &nbsp;поза &nbsp;річку &nbsp;Ридай.<br>\nОтче &nbsp;наш, &nbsp;світе &nbsp;єдиний,<br>\nМужності &nbsp;й &nbsp;віри &nbsp;подай.<br>\n<br>\nІІ<br>\nМама &nbsp;не &nbsp;приїхала &nbsp;– &nbsp;<br>\nВітер &nbsp;зі &nbsp;степу &nbsp;повіяв.<br>\nУсіх &nbsp;обділила &nbsp;горіхами<br>\nТа &nbsp;привезла &nbsp;олії.<br>\n<br>\nМама &nbsp;до &nbsp;мене &nbsp;приїхала.<br>\nМоже, &nbsp;в &nbsp;Києві &nbsp;лікарі &nbsp;луччі.<br>\nГоре &nbsp;нове &nbsp;задихало…<br>\nМучить…<br>\n<br>\nКазала &nbsp;сусідка &nbsp;печально<br>\nЧи &nbsp;то &nbsp;зі &nbsp;злості, &nbsp;чи &nbsp;з &nbsp;доброти:<br>\nЩоб &nbsp;син &nbsp;ото, &nbsp;знайомий &nbsp;з &nbsp;начальником,<br>\nТа &nbsp;не &nbsp;зумів &nbsp;помогти?<br>\n<br>\nЧорною &nbsp;«Волгою»,<br>\nВулицею &nbsp;розлогою,<br>\nДорогою &nbsp;довгою &nbsp;–<br>\nВ &nbsp;радіологію…<br>\n<br>\nТа &nbsp;все &nbsp;– &nbsp;повз &nbsp;небіжчиків,<br>\nТисячі &nbsp;палючих &nbsp;гектарів &nbsp;і &nbsp;соток,<br>\nТа &nbsp;подалі &nbsp;від &nbsp;об’їждчиків,<br>\nСексот &nbsp;і &nbsp;сексотом.<br>\n<br>\nТа &nbsp;все &nbsp;– &nbsp;повз &nbsp;далекі &nbsp;сніги<br>\nІ &nbsp;пересуди &nbsp;сорочі…<br>\nДе &nbsp;її &nbsp;взяти, &nbsp;снаги,<br>\nНа &nbsp;самотині &nbsp;ночі?<br>\n<br>\nДе &nbsp;її &nbsp;взяти, &nbsp;силачки,<br>\nУ &nbsp;чортів &nbsp;чи &nbsp;в &nbsp;богів,<br>\nІ &nbsp;студентові &nbsp;на &nbsp;посилочки,<br>\nІ &nbsp;на &nbsp;погашення &nbsp;недоїмок &nbsp;та &nbsp;боргів?<br>\n<br>\nУ &nbsp;нас &nbsp;же &nbsp;смерті &nbsp;і &nbsp;рани &nbsp;–<br>\nЗа &nbsp;кожним &nbsp;окопиком.<br>\nУ &nbsp;нас &nbsp;же &nbsp;урани &nbsp;–<br>\nПід &nbsp;кожним &nbsp;снопиком.<br>\n<br>\nКров &nbsp;цибенить &nbsp;з &nbsp;литок<br>\nМолодиць &nbsp;та &nbsp;дівчаток,<br>\nІ &nbsp;сонця &nbsp;золотий &nbsp;злиток<br>\nЗнов &nbsp;обіцяє &nbsp;достаток…<br>\n<br>\n…Все. &nbsp;Плигнула &nbsp;вікнина.<br>\nНе &nbsp;приїжджає &nbsp;ніхто.<br>\nА &nbsp;під &nbsp;моїми &nbsp;вікнами<br>\nЧорне &nbsp;стоїть &nbsp;авто.<br>\n\n\n\n<br><br>\n"
}