{
  "author": "r07fyO21Y",
  "id": "QnZCF2-7",
  "title": "ІV. ГОЛОС ЕДІТ ПІАФ",
  "link": "/metrs_poem.php?poem=13910",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>ІV. ГОЛОС ЕДІТ ПІАФ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСебе &nbsp;віддала &nbsp;своїй &nbsp;пісні. &nbsp;Вся &nbsp;віддалась. &nbsp;До &nbsp;кінця.<br>\nПерелюбились &nbsp;любові. &nbsp;Переболіли &nbsp;болі. &nbsp;Перехрипіли &nbsp;крики.<br>\nСклепивши, &nbsp;як &nbsp;в &nbsp;шалі &nbsp;оргазму, &nbsp;тяжкі &nbsp;від &nbsp;безсоння &nbsp;повіки<br>\nІ &nbsp;чорними &nbsp;змивши &nbsp;сльозами &nbsp;липкий &nbsp;макіяж &nbsp;з &nbsp;лиця,<br>\nЛюбов'ю, &nbsp;піснями &nbsp;і &nbsp;смутком &nbsp;лишилась &nbsp;віднині &nbsp;й &nbsp;навіки<br>\nВіднині &nbsp;й &nbsp;лишилась &nbsp;красою, &nbsp;хай &nbsp;вбогою, &nbsp;хай &nbsp;жалюгідною,<br>\nХай &nbsp;грішницею, &nbsp;на &nbsp;страждання &nbsp;кинутою &nbsp;горілиць,<br>\nЗ &nbsp;одвертістю &nbsp;майже &nbsp;безумною, &nbsp;безжальною &nbsp;і &nbsp;безстидною<br>\nСпіваючи &nbsp;про &nbsp;кохання &nbsp;рзпачливих &nbsp;жартівниць.<br>\nХто &nbsp;вона? &nbsp;Сірий &nbsp;горобчик, &nbsp;який &nbsp;під &nbsp;дахами &nbsp;Парижа<br>\nПро &nbsp;знайдені &nbsp;крихти &nbsp;любові, &nbsp;про &nbsp;хліба &nbsp;окрушки &nbsp;цвірінькає?<br>\nЯ &nbsp;бачу &nbsp;її &nbsp;над &nbsp;юрбою &nbsp;- &nbsp;розп'ята, &nbsp;шалена, &nbsp;рижа,<br>\nЯ &nbsp;бачу &nbsp;її &nbsp;монтаньяркою, &nbsp;французькою &nbsp;гнівною &nbsp;жінкою.<br>\nЯ &nbsp;знаю: &nbsp;вона &nbsp;не &nbsp;стріляла &nbsp;у &nbsp;груди &nbsp;з &nbsp;залізним &nbsp;хрестом,<br>\nТюремник &nbsp;Петена &nbsp;не &nbsp;краяв &nbsp;лице &nbsp;її &nbsp;влучним &nbsp;хлистом,<br>\nВона &nbsp;не &nbsp;кривавила &nbsp;пальців, &nbsp;іржавий &nbsp;тягаючи &nbsp;злом,<br>\nЩоб &nbsp;ставити &nbsp;барикади &nbsp;на &nbsp;Сені &nbsp;за &nbsp;кожним &nbsp;мостом.<br>\nЯ &nbsp;знаю, &nbsp;що &nbsp;до &nbsp;гільйотини, &nbsp;зятята &nbsp;й &nbsp;свята, &nbsp;як &nbsp;Франс &nbsp;Блок,<br>\nВона &nbsp;не &nbsp;ішла, &nbsp;оголивши &nbsp;тоненькі &nbsp;шиї &nbsp;куток,<br>\nІ &nbsp;радіопередатників &nbsp;не &nbsp;клала &nbsp;в &nbsp;солдатський &nbsp;мішок,<br>\nАле &nbsp;від &nbsp;своєї &nbsp;Франції &nbsp;не &nbsp;відступила &nbsp;й &nbsp;на &nbsp;крок.<br>\nІ &nbsp;то &nbsp;Данієль &nbsp;ради &nbsp;неї &nbsp;конала &nbsp;в &nbsp;тифозній &nbsp;жарі,<br>\nДля &nbsp;неї &nbsp;про &nbsp;молодість &nbsp;світу &nbsp;писав &nbsp;перед &nbsp;смертю &nbsp;Пері,<br>\nЇї &nbsp;своїм &nbsp;тілом &nbsp;прикрили &nbsp;розстріляні &nbsp;пролетарі,<br>\nІ &nbsp;вкупі &nbsp;із &nbsp;нею &nbsp;вдивлялись &nbsp;Нотр-Даму &nbsp;химери &nbsp;старі<br>\nУ &nbsp;місто, &nbsp;коли &nbsp;там &nbsp;ступали &nbsp;уздовж &nbsp;Єлисейських &nbsp;Полів<br>\nНе &nbsp;тіні &nbsp;мерців-гренадерів, &nbsp;а &nbsp;рештки &nbsp;півмерлих &nbsp;полків,<br>\nЯкі &nbsp;без &nbsp;надії, &nbsp;без &nbsp;зброї, &nbsp;без &nbsp;друзів, &nbsp;без &nbsp;слави, &nbsp;без &nbsp;слів,<br>\nПовіривши &nbsp;маршалам &nbsp;лживим, &nbsp;вертались &nbsp;до &nbsp;журних &nbsp;домів, &nbsp;-<br>\nТоді &nbsp;і &nbsp;на &nbsp;глум, &nbsp;і &nbsp;на &nbsp;виклик &nbsp;за &nbsp;ними &nbsp;летів &nbsp;її &nbsp;спів.<br>\nЙого &nbsp;ми &nbsp;вчуваємо &nbsp;й &nbsp;зараз, &nbsp;і &nbsp;будемо &nbsp;чути &nbsp;навік,<br>\nЦе &nbsp;тужне &nbsp;жіноче &nbsp;ридання, &nbsp;визивний, &nbsp;озлоблений &nbsp;крик<br>\nОдної &nbsp;з &nbsp;покинутих &nbsp;женщин, &nbsp;дітей, &nbsp;стариків &nbsp;і &nbsp;калік<br>\nУ &nbsp;літо &nbsp;падіння &nbsp;Парижа, &nbsp;в &nbsp;страшний &nbsp;сороковий &nbsp;рік,<br>\nБо &nbsp;женщиною &nbsp;народу, &nbsp;дитиною &nbsp;злиднів &nbsp;Бельвілля,<br>\nНародженою &nbsp;в &nbsp;жовтім &nbsp;колі &nbsp;вуличного &nbsp;ліхтаря,<br>\nБула &nbsp;вона &nbsp;і &nbsp;на &nbsp;вершинах &nbsp;свойого &nbsp;могуття &nbsp;й &nbsp;безсилля,<br>\nЗоря &nbsp;почорнілого &nbsp;міста, &nbsp;а &nbsp;може &nbsp;й &nbsp;досвітня &nbsp;зоря.<br>\nНіколи &nbsp;її &nbsp;я &nbsp;не &nbsp;бачив, &nbsp;але &nbsp;я &nbsp;собі &nbsp;навіюю<br>\nЦей &nbsp;образ, &nbsp;- &nbsp;худеньку &nbsp;жінку &nbsp;з &nbsp;устами &nbsp;як &nbsp;рваною &nbsp;раною.<br>\nБез &nbsp;пісні &nbsp;їй &nbsp;ким &nbsp;же &nbsp;бути? &nbsp;Розтоптаною &nbsp;повією?<br>\nБез &nbsp;Франції &nbsp;ким &nbsp;же &nbsp;їй &nbsp;бути? &nbsp;Німою &nbsp;жебрачкою &nbsp;п'яною?<br>\nКрізь &nbsp;семеро &nbsp;демонських &nbsp;кругів &nbsp;лихого &nbsp;паризького &nbsp;пекла<br>\nВона &nbsp;перейшла &nbsp;й &nbsp;підвелася, &nbsp;базарних &nbsp;фіглярів &nbsp;дочка,<br>\nРозрадниця &nbsp;людського &nbsp;горя, &nbsp;сама &nbsp;від &nbsp;зрадливості &nbsp;стекла,<br>\nЛунка &nbsp;і &nbsp;тремтлива, &nbsp;як &nbsp;флейта; &nbsp;як &nbsp;бильце &nbsp;гвоздики, &nbsp;гнучка.<br>\nМов &nbsp;бильце &nbsp;гвоздики, &nbsp;мов &nbsp;крильце &nbsp;колібрі, &nbsp;мов &nbsp;тільце &nbsp;бокалу,<br>\nВона &nbsp;заіскрилась, &nbsp;заграла &nbsp;вона &nbsp;й &nbsp;замигтіла.<br>\nІ &nbsp;стільки &nbsp;в &nbsp;ній &nbsp;пристрасті &nbsp;крилось, &nbsp;в &nbsp;ній &nbsp;стільки &nbsp;містилося &nbsp;шалу,<br>\nЩо &nbsp;болю &nbsp;було &nbsp;їй &nbsp;вже &nbsp;мало, &nbsp;що &nbsp;вже &nbsp;не &nbsp;ставало &nbsp;їй &nbsp;тіла<br>\nІ &nbsp;ось &nbsp;вона &nbsp;знову &nbsp;і &nbsp;знову &nbsp;в &nbsp;ліхтарному &nbsp;жовтому &nbsp;колі,<br>\nЗвідтіль, &nbsp;з &nbsp;таєничості &nbsp;сцени, &nbsp;хитнувши &nbsp;куліс &nbsp;оксамит,<br>\nВиходить, &nbsp;- &nbsp;і &nbsp;падає &nbsp;промінь &nbsp;на &nbsp;плечі &nbsp;напудрені &nbsp;й &nbsp;голі,<br>\nНа &nbsp;різко &nbsp;доторкнуте &nbsp;гримом &nbsp;лице &nbsp;хворобливе &nbsp;Едіт.<br>\nВона &nbsp;простягає &nbsp;руки, &nbsp;блакитними &nbsp;жилами &nbsp;скручені,<br>\nКігтистими, &nbsp;гострими &nbsp;пальцями, &nbsp;наче &nbsp;цвяхами, &nbsp;простромлені,<br>\nНад &nbsp;кабаретною &nbsp;ямою &nbsp;скарги &nbsp;свої &nbsp;замучені,<br>\nРидання &nbsp;свої &nbsp;неприховані, &nbsp;ласки &nbsp;й &nbsp;обійми &nbsp;судомлені<br>\nЩедро &nbsp;і &nbsp;владно &nbsp;метнувши, &nbsp;ніжно &nbsp;й &nbsp;нещадно &nbsp;простерши.<br>\nЯк &nbsp;опівнічна &nbsp;віщунка, &nbsp;порочна &nbsp;й &nbsp;пречиста &nbsp;пророчиця,<br>\nЗ &nbsp;цього &nbsp;нещасного &nbsp;роду &nbsp;іще &nbsp;не &nbsp;остання &nbsp;й &nbsp;не &nbsp;перша,<br>\nЗвелася &nbsp;і &nbsp;заспівала, &nbsp;аж &nbsp;розпач &nbsp;у &nbsp;горлі &nbsp;клубочиться,<br>\nАж &nbsp;серце &nbsp;роздряпане &nbsp;корчиться, &nbsp;аж &nbsp;сльози &nbsp;зафарблені &nbsp;точаться,<br>\nАж &nbsp;в &nbsp;голові &nbsp;морочиться... &nbsp;Чого &nbsp;шансонетці &nbsp;хочеться?<br>\nО, &nbsp;як &nbsp;жадібно &nbsp;мариться, &nbsp;о, &nbsp;як &nbsp;багато &nbsp;тиснеться<br>\nВ &nbsp;грудях &nbsp;у &nbsp;вас, &nbsp;бідна &nbsp;віснице<br>\nЛюдяності &nbsp;і &nbsp;ласкавості!<br>\nВи &nbsp;зводитесь &nbsp;перед &nbsp;юрбою &nbsp;найбільше &nbsp;зі &nbsp;всіх &nbsp;людиною,<br>\nДо &nbsp;стовбура &nbsp;сяйва &nbsp;прикутою, &nbsp;печальною &nbsp;жінкою,<br>\nНад &nbsp;залом, &nbsp;де &nbsp;гість &nbsp;захмелілий &nbsp;слізьми &nbsp;захлинувся &nbsp;й &nbsp;слиною,<br>\nПід'юджений &nbsp;саксофонами, &nbsp;розчулений &nbsp;\"катеринкою\".<br>\nМілорде, &nbsp;здається, &nbsp;ви &nbsp;плачете? &nbsp;О, &nbsp;не &nbsp;ридайте, &nbsp;добродію, &nbsp;-<br>\nЦе &nbsp;я &nbsp;не &nbsp;вам &nbsp;співаю, &nbsp;скаржусь &nbsp;у &nbsp;горі &nbsp;не &nbsp;вам.<br>\nБийте &nbsp;мені &nbsp;свої &nbsp;оплески, &nbsp;вийте &nbsp;мої &nbsp;мелодії...<br>\nК &nbsp;чорту!.. &nbsp;Падам, &nbsp;падам!..\n\n\n<br><br>\n"
}