{
  "author": "XOXNYxfF",
  "id": "BqQ2UR9l",
  "title": "ВІТА",
  "link": "metrs_poem.php?poem=16870",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>ВІТА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Рама, прагнувши духовних знань, мандрував по всій Скіфії. <br>\nПовер­нувшись на північ, Рама був вра­жений культом людських жертв, <br>\nщо панував серед його племен. <br>\nЕдуард Шюре <br>\n</i><br><br>\nЄ &nbsp;долина &nbsp;між &nbsp;лісом &nbsp;і &nbsp;пасмом &nbsp;горбів, &nbsp;<br>\nДе &nbsp;колись &nbsp;починалась &nbsp;трипільська &nbsp;культура. &nbsp;<br>\nРічка &nbsp;Віта &nbsp;біжить &nbsp;між &nbsp;столітніх &nbsp;дубів. &nbsp;<br>\nНі, &nbsp;не &nbsp;річка &nbsp;— &nbsp;болотна &nbsp;рідинність &nbsp;похмура. &nbsp;<br>\n<br>\nА &nbsp;проте &nbsp;в &nbsp;давнину &nbsp;тут &nbsp;пливли &nbsp;кораблі &nbsp;<br>\nПо &nbsp;річках, &nbsp;що &nbsp;лишили &nbsp;прадавні &nbsp;потопи. &nbsp;<br>\nІ &nbsp;махатми &nbsp;індійські &nbsp;тут &nbsp;серце &nbsp;Землі &nbsp;<br>\nЩе &nbsp;й &nbsp;донині &nbsp;шукають &nbsp;— &nbsp;<br>\nУ &nbsp;центрі &nbsp;Європи. &nbsp;<br>\n<br>\nНе &nbsp;дивуйтесь &nbsp;із &nbsp;мене &nbsp;— &nbsp;я &nbsp;сам &nbsp;це &nbsp;читав &nbsp;<br>\nУ &nbsp;писаннях, &nbsp;які &nbsp;невідомі &nbsp;сьогодні. &nbsp;<br>\nТут &nbsp;божественний &nbsp;Рама &nbsp;посвяту &nbsp;дістав &nbsp;<br>\nВід &nbsp;Вогню, &nbsp;що &nbsp;живе &nbsp;у &nbsp;захмарній &nbsp;безодні. &nbsp;<br>\n<br>\nБув &nbsp;він &nbsp;юним &nbsp;сколотом &nbsp;з &nbsp;північних &nbsp;племен, &nbsp;<br>\nЩо &nbsp;повстав &nbsp;проти &nbsp;крові, &nbsp;якою &nbsp;кропили &nbsp;<br>\nТемні &nbsp;жриці &nbsp;ненависний &nbsp;людям &nbsp;дольмен &nbsp;— &nbsp;<br>\nВалуновий &nbsp;граніт, &nbsp;необтесані &nbsp;брили. &nbsp;<br>\n<br>\nТам &nbsp;вели &nbsp;на &nbsp;заклання &nbsp;струнких &nbsp;юнаків, &nbsp;<br>\nЩо &nbsp;пишатися &nbsp;мусили &nbsp;смертю &nbsp;такою. &nbsp;<br>\nІ &nbsp;розпатлана &nbsp;жриця, &nbsp;хазяйка &nbsp;віків, &nbsp;<br>\nНіж &nbsp;вганяла &nbsp;у &nbsp;груди &nbsp;сліпою &nbsp;рукою. &nbsp;<br>\n<br>\nІ &nbsp;дивився &nbsp;на &nbsp;те &nbsp;синьоокий &nbsp;орач, &nbsp;<br>\nЩо &nbsp;піснями &nbsp;умів &nbsp;солов’їв &nbsp;чарувати. &nbsp;<br>\nПотрясав &nbsp;його &nbsp;груди &nbsp;невидимий &nbsp;плач: &nbsp;<br>\nЩо &nbsp;ти &nbsp;робиш, &nbsp;кривава, &nbsp;розбещена &nbsp;мати? &nbsp;<br>\n<br>\nРама &nbsp;вибіг &nbsp;з &nbsp;долини &nbsp;і &nbsp;вирвав &nbsp;ножа, &nbsp;<br>\nІ &nbsp;закинув &nbsp;далеко &nbsp;в &nbsp;урочище &nbsp;Віти. &nbsp;<br>\nЧорне &nbsp;лезо &nbsp;ковтнула &nbsp;болотна &nbsp;іржа &nbsp;— &nbsp;<br>\nВмійте &nbsp;жити, &nbsp;приречені, &nbsp;й &nbsp;сонцю &nbsp;радіти! &nbsp;<br>\n<br>\nТак &nbsp;з’явився &nbsp;той &nbsp;бог, &nbsp;що &nbsp;на &nbsp;білім &nbsp;коні &nbsp;<br>\nСвіт &nbsp;пройшов &nbsp;від &nbsp;Дніпра &nbsp;до &nbsp;верхів’їв &nbsp;Тібету. &nbsp;<br>\nО, &nbsp;шість &nbsp;тисяч &nbsp;років! &nbsp;Нерозгадані &nbsp;дні &nbsp;<br>\nІ &nbsp;легенди, &nbsp;якими &nbsp;живилась &nbsp;планета. &nbsp;<br>\n<br>\nВін &nbsp;— &nbsp;король &nbsp;мудреців, &nbsp;він— &nbsp;засновник &nbsp;<br>\nдержав. &nbsp;<br>\nБатько &nbsp;вод, &nbsp;що &nbsp;індійські &nbsp;поля &nbsp;оросили, &nbsp;<br>\nЦілий &nbsp;світ &nbsp;на &nbsp;долоні &nbsp;у &nbsp;нього &nbsp;лежав, &nbsp;<br>\nЗаворожений &nbsp;словом &nbsp;небесної &nbsp;сили. &nbsp;<br>\n<br>\nЦя &nbsp;легенда &nbsp;про &nbsp;Раму &nbsp;ще &nbsp;й &nbsp;досі &nbsp;жива, &nbsp;<br>\nХоч &nbsp;померла &nbsp;ріка, &nbsp;що &nbsp;її &nbsp;породила. &nbsp;<br>\nЗалишилася &nbsp;в &nbsp;лузі &nbsp;висока &nbsp;трава &nbsp;<br>\nТа &nbsp;на &nbsp;місці &nbsp;дольмена &nbsp;забута &nbsp;могила. &nbsp;<br>\n<br>\nВіта. &nbsp;Віта! &nbsp;По–нашому &nbsp;Річка &nbsp;Життя. &nbsp;<br>\nЯ &nbsp;простую &nbsp;селом &nbsp;повз &nbsp;крамницю &nbsp;та &nbsp;школу. &nbsp;<br>\nГен &nbsp;бабуся &nbsp;на &nbsp;призьбі &nbsp;гойдає &nbsp;дитя &nbsp;<br>\nТа &nbsp;Грицько–бригадир &nbsp;сонно &nbsp;крутить &nbsp;<br>\n“Спідолу”. &nbsp;<br>\n<br>\nЧуєш, &nbsp;Грицю? &nbsp;А &nbsp;винеси &nbsp;кухлик &nbsp;води &nbsp;<br>\nЧи &nbsp;міцнішого &nbsp;зілля &nbsp;— &nbsp;вода &nbsp;тут &nbsp;солона. &nbsp;<br>\nЧи &nbsp;тобі &nbsp;це &nbsp;відомо, &nbsp;сколоте &nbsp;рудий, &nbsp;<br>\nЩо &nbsp;село &nbsp;твоє &nbsp;старше &nbsp;від &nbsp;стін &nbsp;Вавілона; &nbsp;<br>\n<br>\nЩо &nbsp;раніше &nbsp;від &nbsp;Біблії &nbsp;Рама &nbsp;отут &nbsp;<br>\nВчив &nbsp;братів &nbsp;поклонятись &nbsp;Вогню &nbsp;гомінкому &nbsp;<br>\nТа &nbsp;любити &nbsp;людей, &nbsp;шанувати &nbsp;свій &nbsp;труд &nbsp;<br>\nІ &nbsp;ніколи &nbsp;не &nbsp;зичити &nbsp;лиха &nbsp;нікому?.. &nbsp;<br>\n<br>\nТак &nbsp;ми &nbsp;й &nbsp;виросли, &nbsp;Грицю… &nbsp;З &nbsp;цієї &nbsp;землі &nbsp;<br>\nНе &nbsp;ходили &nbsp;сусідні &nbsp;краї &nbsp;грабувати. &nbsp;<br>\nТа &nbsp;місили &nbsp;цю &nbsp;землю &nbsp;в &nbsp;захланному &nbsp;злі &nbsp;<br>\nЛюті &nbsp;коні &nbsp;монгольські &nbsp;й &nbsp;німецькі &nbsp;гармати. &nbsp;<br>\n<br>\nГен &nbsp;у &nbsp;лузі &nbsp;лопати &nbsp;гризуть &nbsp;чорнозем. &nbsp;<br>\nДіти &nbsp;хмизом &nbsp;заклали &nbsp;зорю &nbsp;п’ятикутню. &nbsp;<br>\nЇхнє &nbsp;вогнище &nbsp;творить &nbsp;найвищу &nbsp;з &nbsp;поем &nbsp;— &nbsp;<br>\n“Рамаяну” &nbsp;Космічної &nbsp;ери &nbsp;могутню. &nbsp;<br>\n<br>\nІ &nbsp;відважний &nbsp;сколот, &nbsp;що &nbsp;злетить &nbsp;до &nbsp;зірок, &nbsp;<br>\nДесь &nbsp;далеко &nbsp;вгорі &nbsp;над &nbsp;земними &nbsp;вітрами &nbsp;<br>\nПригадає &nbsp;це &nbsp;вогнище, &nbsp;перший &nbsp;урок &nbsp;— &nbsp;<br>\nІ &nbsp;полине &nbsp;довершувать &nbsp;місію &nbsp;Рами. &nbsp;<br>\n<br>\n\n\n\n<br><br>\n"
}