{
  "author": "B44WbOoC",
  "id": "GJJUhsCG",
  "title": "НЕЗАКІНЧЕНА ЛЕГЕНДА",
  "link": "metrs_poem.php?poem=12908",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>НЕЗАКІНЧЕНА ЛЕГЕНДА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nРаз &nbsp;по &nbsp;раз &nbsp;нагинався &nbsp;журавель,<br>\nАж &nbsp;в &nbsp;попереку &nbsp;вже &nbsp;йому &nbsp;скрипіло,<br>\nТа &nbsp;добував &nbsp;мені &nbsp;джерельну &nbsp;воду<br>\nІ &nbsp;обережно &nbsp;ніс, &nbsp;щоб &nbsp;не &nbsp;схлюпнути,<br>\nНе &nbsp;розгубити &nbsp;краплі-самоцвіти.<br>\n<br>\nКоли &nbsp;ж &nbsp;по &nbsp;вінця &nbsp;виповнилась &nbsp;бочка<br>\nІ, &nbsp;ніби &nbsp;струни, &nbsp;натягнулись &nbsp;віжки,<br>\nВелів &nbsp;мені &nbsp;скрипучий &nbsp;не &nbsp;баритись,<br>\nБо &nbsp;у &nbsp;степу &nbsp;сухім &nbsp;кричала &nbsp;спека,<br>\nБо &nbsp;у &nbsp;степу &nbsp;мовчали &nbsp;спраглі &nbsp;люди.<br>\n<br>\nКурився &nbsp;шлях &nbsp;дзвінкий &nbsp;за &nbsp;лісосмуги,<br>\nЗвивався &nbsp;перелогами, &nbsp;ярами.<br>\nЗа &nbsp;гоном, &nbsp;за &nbsp;синім &nbsp;небозводом<br>\nМене &nbsp;з &nbsp;добром &nbsp;джерельним &nbsp;виглядали.<br>\nЯ &nbsp;віз &nbsp;його &nbsp;і &nbsp;вже &nbsp;виразно &nbsp;бачив:<br>\nСпівають &nbsp;ручаї &nbsp;по &nbsp;сивих &nbsp;вусах,<br>\nСтікають &nbsp;по &nbsp;дівочих &nbsp;підборіддях &nbsp;–<br>\nЗа &nbsp;пазуху &nbsp;струмлять. &nbsp;І &nbsp;всі &nbsp;ясніють.<br>\nМабуть, &nbsp;приходять &nbsp;сили &nbsp;і &nbsp;приємність,<br>\nЯкщо &nbsp;у &nbsp;жаткарів &nbsp;добріють &nbsp;очі…<br>\n<br>\nІ &nbsp;враз &nbsp;із &nbsp;трав &nbsp;правічних, &nbsp;із &nbsp;байраку<br>\nДівоча &nbsp;постать &nbsp;вийшла &nbsp;на &nbsp;обніжок<br>\nІ &nbsp;перетнула &nbsp;думання &nbsp;і &nbsp;поступ.<br>\nА &nbsp;я &nbsp;пізнав: &nbsp;то &nbsp;Польова &nbsp;Царівна<br>\n(Мені &nbsp;про &nbsp;неї &nbsp;мати &nbsp;говорила).<br>\n- &nbsp;Ти &nbsp;не &nbsp;спіши, &nbsp;хлопчино, &nbsp;у &nbsp;спекоту,<br>\nКинь &nbsp;серед &nbsp;степу &nbsp;цю &nbsp;нікчемну &nbsp;воду.<br>\nХодімо &nbsp;до &nbsp;Високої &nbsp;Могили,<br>\nТам &nbsp;потаємний &nbsp;хід &nbsp;у &nbsp;підземелля,<br>\nПалати &nbsp;царські &nbsp;– &nbsp;золото &nbsp;і &nbsp;спокій,<br>\nЯ &nbsp;дам &nbsp;тобі &nbsp;красу &nbsp;мою &nbsp;спізнати,<br>\nІ &nbsp;вічність &nbsp;в &nbsp;твоїм &nbsp;серці &nbsp;запанує<br>\nВід &nbsp;трепетної &nbsp;близькості &nbsp;до &nbsp;мене.<br>\nВінок &nbsp;тобі &nbsp;я &nbsp;подарую &nbsp;квітів,<br>\nТут &nbsp;що &nbsp;не &nbsp;квітка &nbsp;– &nbsp;чистая &nbsp;перлина…<br>\n<br>\n- &nbsp;Не &nbsp;можу &nbsp;я, &nbsp;Царівно. &nbsp;Вибачай.<br>\nПід &nbsp;вітром &nbsp;хочу &nbsp;жити &nbsp;і &nbsp;під &nbsp;сонцем.<br>\nА &nbsp;на &nbsp;лану &nbsp;великім &nbsp;спраглі &nbsp;люди<br>\nМене &nbsp;з &nbsp;добром &nbsp;джерельним &nbsp;виглядають… &nbsp;-<br>\nІ &nbsp;рушив &nbsp;далі. &nbsp;Навздогін &nbsp;неслось:<br>\n- &nbsp;Я &nbsp;прокляну &nbsp;тебе &nbsp;на &nbsp;вічну &nbsp;муку:<br>\nВезтимеш &nbsp;ти &nbsp;свій &nbsp;«скарб», &nbsp;допоки &nbsp;й &nbsp;сонця,<br>\nТа &nbsp;до &nbsp;мети &nbsp;своєї &nbsp;не &nbsp;доб’єшся!<br>\n<br>\nМетнулися &nbsp;над &nbsp;степом &nbsp;блискавиці &nbsp;–<br>\nБезслідно &nbsp;зникла &nbsp;Польова &nbsp;Царівна,<br>\nТа &nbsp;на &nbsp;прощання &nbsp;кинула, &nbsp;безжальна,<br>\nВажке &nbsp;і &nbsp;чорне &nbsp;слово: &nbsp;«Проклинаю!»<br>\nА &nbsp;я &nbsp;поїхав &nbsp;через &nbsp;дні &nbsp;і &nbsp;ночі,<br>\nЧерез &nbsp;жнива, &nbsp;морози &nbsp;і &nbsp;світанки,<br>\nЧерез &nbsp;роки, &nbsp;байраки, &nbsp;через &nbsp;луки,<br>\nКрізь &nbsp;безнадію, &nbsp;сміх &nbsp;і &nbsp;сподівання…<br>\nНавкруг &nbsp;усе &nbsp;знайоме &nbsp;й &nbsp;невідоме.<br>\nОсь-ось &nbsp;уже &nbsp;дістануся &nbsp;до &nbsp;місця,<br>\nІ &nbsp;– &nbsp;знову &nbsp;десь &nbsp;мій &nbsp;лан &nbsp;іще &nbsp;далеко.<br>\nО &nbsp;батьку &nbsp;Степе, &nbsp;підкажи &nbsp;дорогу!<br>\nТам, &nbsp;на &nbsp;лану &nbsp;великім, &nbsp;спраглі &nbsp;люди<br>\nМене &nbsp;з &nbsp;добром &nbsp;джерельним &nbsp;виглядають.<br>\n\n\n\n<br><br>\n"
}