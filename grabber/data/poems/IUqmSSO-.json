{
  "author": "PlreSv70",
  "id": "IUqmSSO-",
  "title": "ОЙ, ВЕСНА!..",
  "link": "metrs_poem.php?poem=10875",
  "html": "\n<h4></h4>\n\n<a href=\"/metrs.php?id=133&amp;type=tvorch\" class=\"redhr1\">Творчість</a> |\n<a href=\"/metrs.php?id=133&amp;type=biogr\" class=\"redhr1\">Біографія</a> |\n<a href=\"/metrs.php?id=133&amp;type=critiques\" class=\"redhr1\">Критика</a>\n\n<h4>ОЙ, ВЕСНА!..</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nОй, &nbsp;весна!.. &nbsp;Ой, &nbsp;шумлять &nbsp;дерева,<br>\nі &nbsp;хитаються &nbsp;віти &nbsp;в &nbsp;нестямі...<br>\nХочу &nbsp;слухать &nbsp;забуті &nbsp;слова,<br>\nхочу &nbsp;бачити &nbsp;місячні &nbsp;плями...<br>\nТіні &nbsp;й &nbsp;плями... &nbsp;О &nbsp;сон &nbsp;мій &nbsp;ясний,<br>\nяк &nbsp;далекий &nbsp;садок &nbsp;повітовий...<br>\nМилий &nbsp;образ &nbsp;і &nbsp;мій, &nbsp;і &nbsp;не &nbsp;мій,<br>\nввесь &nbsp;залитий &nbsp;сльозами &nbsp;любови...<br>\n<br>\nНу &nbsp;чого &nbsp;я &nbsp;не &nbsp;можу &nbsp;забуть,<br>\nну &nbsp;чого &nbsp;я &nbsp;не &nbsp;можу &nbsp;згадати<br>\nтвої &nbsp;губи,і &nbsp;плечі, &nbsp;і &nbsp;грудь,<br>\nввесь &nbsp;твій &nbsp;стан &nbsp;молодий &nbsp;і &nbsp;проклятий?..<br>\nПід &nbsp;очима &nbsp;і &nbsp;в'яне,й &nbsp;горить.<br>\nЯ &nbsp;не &nbsp;хочу &nbsp;ні &nbsp;Налі, &nbsp;ні &nbsp;Майї...<br>\nЯ &nbsp;нікого &nbsp;не &nbsp;можу &nbsp;любить,<br>\nбо &nbsp;тебе &nbsp;до &nbsp;нестями &nbsp;кохаю...<br>\n<br>\nЯк &nbsp;це &nbsp;вийшло, &nbsp;далека, &nbsp;що &nbsp;я<br>\nсвоє &nbsp;щастя &nbsp;розбив, &nbsp;як &nbsp;дитина?..<br>\nТи &nbsp;казала:\"Бери... &nbsp;я &nbsp;твоя...\"<br>\nЯ &nbsp;ж, &nbsp;дурний, &nbsp;тільки &nbsp;гладив &nbsp;коліна...<br>\nТільки &nbsp;гладив &nbsp;коліна, &nbsp;мовчав...<br>\nЦілував &nbsp;тільки &nbsp;плечі &nbsp;та &nbsp;брови...<br>\nХоч &nbsp;і &nbsp;добре &nbsp;до &nbsp;неї &nbsp;я &nbsp;знав<br>\nвсе, &nbsp;що &nbsp;треба &nbsp;нам &nbsp;знать &nbsp;для &nbsp;любови...<br>\n<br>\nЯ &nbsp;не &nbsp;міг, &nbsp;хоч &nbsp;і &nbsp;кликала &nbsp;кров,<br>\nтеплі &nbsp;хмари &nbsp;і &nbsp;зір &nbsp;твій &nbsp;чудовий...<br>\nМи &nbsp;казали &nbsp;про &nbsp;вічну &nbsp;любов,<br>\nі &nbsp;хотів &nbsp;я &nbsp;такої &nbsp;любови.<br>\nМоже, &nbsp;й &nbsp;треба, &nbsp;щоб &nbsp;згинула &nbsp;мить,<br>\nі &nbsp;тому &nbsp;ти &nbsp;зі &nbsp;мною &nbsp;віками...<br>\nЯ &nbsp;боявся &nbsp;тебе &nbsp;розлюбить<br>\nпісля &nbsp;того, &nbsp;що &nbsp;буде &nbsp;між &nbsp;нами...<br>\n<br>\nПіднімається &nbsp;хвилями &nbsp;жуть<br>\nі &nbsp;оточує &nbsp;траурним &nbsp;гаєм...<br>\nВосьмий &nbsp;рік &nbsp;як &nbsp;дурний &nbsp;я &nbsp;ходжу,<br>\nвосьмий &nbsp;рік &nbsp;по &nbsp;тобі &nbsp;я &nbsp;ридаю...<br>\n<br>\nЯ &nbsp;тебе &nbsp;не &nbsp;забуду, &nbsp;а &nbsp;ти<br>\nодрубала &nbsp;до &nbsp;себе &nbsp;дорогу...<br>\nБо, &nbsp;коли &nbsp;я &nbsp;пішов &nbsp;на &nbsp;фронти,<br>\nти &nbsp;взяла &nbsp;й &nbsp;полюбила &nbsp;другого...<br>\n<br>\nЗаливає &nbsp;прибоями &nbsp;гнів...<br>\nЯ &nbsp;живу... &nbsp;а &nbsp;мені &nbsp;все &nbsp;немиле...<br>\nНу &nbsp;чого &nbsp;я &nbsp;тоді &nbsp;не &nbsp;зробив<br>\nтак, &nbsp;як &nbsp;ти, &nbsp;о &nbsp;далека, &nbsp;хотіла?..<br>\n<br>\nВже &nbsp;ніщо &nbsp;й &nbsp;не &nbsp;цікавить &nbsp;мене...<br>\nТільки &nbsp;жутко, &nbsp;як &nbsp;ніч &nbsp;наступає...<br>\nБо &nbsp;другий &nbsp;твоє &nbsp;тіло &nbsp;ясне<br>\nкожну &nbsp;ніч &nbsp;до &nbsp;знемоги &nbsp;кохає...<br>\n<br>\nЯ &nbsp;не &nbsp;можу &nbsp;і &nbsp;спати &nbsp;від &nbsp;ран,<br>\nне &nbsp;дає &nbsp;мені &nbsp;жити &nbsp;минуле...<br>\nВсе &nbsp;частіше &nbsp;дивлюсь &nbsp;на &nbsp;наган,<br>\nвсе &nbsp;страшніше &nbsp;мені &nbsp;його &nbsp;дуло...<br>\n<br>\nКличеш &nbsp;ти!?. &nbsp;Я &nbsp;ж &nbsp;не &nbsp;можу &nbsp;ніяк...<br>\nХоч &nbsp;і &nbsp;знаю &nbsp;до &nbsp;тебе &nbsp;дорогу...<br>\nПовстає &nbsp;уся &nbsp;гордість &nbsp;моя,<br>\nвся &nbsp;любов &nbsp;повстає &nbsp;проти &nbsp;цього...<br>\n<br>\nЄ &nbsp;таке, &nbsp;що &nbsp;жене &nbsp;мою &nbsp;жуть,<br>\nщо &nbsp;кида &nbsp;мої &nbsp;муки &nbsp;додолу:<br>\nне &nbsp;назад, &nbsp;а &nbsp;вперед &nbsp;я &nbsp;гляджу,<br>\nяк &nbsp;почую &nbsp;пісні &nbsp;комсомолу...<br>\nІ &nbsp;стає &nbsp;спокійніша &nbsp;душа,<br>\nпліч &nbsp;твоїх &nbsp;пропадають &nbsp;овали...<br>\nТи &nbsp;для &nbsp;нашого &nbsp;руху &nbsp;чужа,<br>\nбо &nbsp;нужди &nbsp;ти &nbsp;ніколи &nbsp;не &nbsp;знала.<br>\n<br>\nМи &nbsp;з &nbsp;тобою &nbsp;зійшлись &nbsp;у &nbsp;маю,<br>\nще &nbsp;не &nbsp;знав &nbsp;я, &nbsp;що &nbsp;значить &nbsp;ідея,<br>\nти &nbsp;й &nbsp;тоді &nbsp;Україну &nbsp;мою<br>\nне &nbsp;любила, &nbsp;сміялась &nbsp;із &nbsp;неї!<br>\n<br>\nВже &nbsp;давно &nbsp;одлунали &nbsp;бої,<br>\nі &nbsp;нові &nbsp;ми &nbsp;побачили &nbsp;гони...<br>\nТи &nbsp;ще &nbsp;дужче &nbsp;не &nbsp;любиш &nbsp;її,<br>\nколи &nbsp;стала &nbsp;Вкраїна &nbsp;червона...<br>\n<br>\nБачу &nbsp;в &nbsp;тьмі &nbsp;я &nbsp;пожежу &nbsp;руду<br>\nі &nbsp;знамена &nbsp;червоні &nbsp;без &nbsp;краю...<br>\nДо &nbsp;стола &nbsp;я &nbsp;нагана &nbsp;кладу<br>\nі &nbsp;два &nbsp;рази &nbsp;ключем &nbsp;замикаю.<br>\n<br>\nСвітові &nbsp;підіймаються &nbsp;дні.<br>\nЯк &nbsp;щасливо &nbsp;у &nbsp;їхньому &nbsp;русі!..<br>\nЩе &nbsp;наган &nbsp;пригодиться &nbsp;мені,<br>\nдля &nbsp;других &nbsp;я &nbsp;іще &nbsp;пригоджуся.<br><br><em>1926</em>\n\n\n<br><br>\n"
}