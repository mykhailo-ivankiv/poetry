{
  "author": "hZYffkyI",
  "id": "X1GZuVe-0",
  "title": "\"Не чіпай наші сиві минулі тривоги...\"",
  "link": "metrs_poem.php?poem=15700",
  "html": "\n<h4></h4>\n\n<a href=\"/metrs.php?id=40&amp;type=tvorch\" class=\"redhr1\">Творчість</a> |\n<a href=\"/metrs.php?id=40&amp;type=biogr\" class=\"redhr1\">Біографія</a> |\n<a href=\"/metrs.php?id=40&amp;type=critiques\" class=\"redhr1\">Критика</a>\n\n<h4>\"Не чіпай наші сиві минулі тривоги...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНе &nbsp;чіпай &nbsp;наші &nbsp;сиві &nbsp;минулі &nbsp;тривоги!<br>\nМи &nbsp;далеко &nbsp;тепер &nbsp;від &nbsp;інтриг &nbsp;і &nbsp;халеп!<br>\nМені &nbsp;сяють &nbsp;- &nbsp;твій &nbsp;ніс, &nbsp;твої &nbsp;плечі &nbsp;і &nbsp;ноги,<br>\nІ &nbsp;ворушиться &nbsp;вгрітий &nbsp;мозолистий &nbsp;степ.<br>\n<br>\nПахне &nbsp;звечора &nbsp;небо &nbsp;осінніми &nbsp;птицями,<br>\nІ &nbsp;повітря &nbsp;стоїть, &nbsp;як &nbsp;зелена &nbsp;ропа.<br>\nПахне &nbsp;степ &nbsp;чумаками, &nbsp;волами, &nbsp;мазницями,<br>\nІ &nbsp;вони &nbsp;вже &nbsp;самі &nbsp;виростають &nbsp;в &nbsp;степах!<br>\n<br>\nЦе &nbsp;не &nbsp;сниться &nbsp;мені!.. &nbsp;Татарва &nbsp;за &nbsp;горбами!<br>\nІ &nbsp;дружини &nbsp;Русі &nbsp;випливають &nbsp;з &nbsp;дібров.<br>\nЯ &nbsp;люблю &nbsp;тебе. &nbsp;Хто &nbsp;ти?.. &nbsp;Ночами &nbsp;і &nbsp;днями<br>\nТи &nbsp;важкими &nbsp;квітками &nbsp;вцвіла &nbsp;в &nbsp;мою &nbsp;кров.<br>\n<br>\nВже &nbsp;дозріло &nbsp;повільно &nbsp;жадання &nbsp;зелене,<br>\nІ &nbsp;тепер, &nbsp;коли &nbsp;вщухли &nbsp;Москва &nbsp;і &nbsp;метро,<br>\nІ &nbsp;степи &nbsp;запорізькі &nbsp;мої &nbsp;біля &nbsp;мене,<br>\nІ &nbsp;відкинувсь &nbsp;на &nbsp;спину &nbsp;під &nbsp;нами &nbsp;Дніпро, &nbsp;-<br>\n<br>\nЯ &nbsp;царюю &nbsp;в &nbsp;тобі!.. &nbsp;Сподівання &nbsp;химерні,<br>\nНасторожені &nbsp;думи &nbsp;летять, &nbsp;як &nbsp;туман!..<br>\nБулавою &nbsp;збиваючи &nbsp;зорі &nbsp;та &nbsp;стерні,<br>\nУкраїну &nbsp;порубану &nbsp;зводить &nbsp;Богдан.<br>\n<br>\nЯ &nbsp;люблю &nbsp;тебе &nbsp;степом, &nbsp;Дніпром &nbsp;і &nbsp;Тарасом,<br>\nОрлім &nbsp;небом &nbsp;в &nbsp;барвистості &nbsp;хмарних &nbsp;споруд.<br>\nЯ &nbsp;люблю &nbsp;твої &nbsp;рухи, &nbsp;вчаровані &nbsp;часом,<br>\nІ &nbsp;вологу, &nbsp;розтулену &nbsp;музику &nbsp;губ.<br>\n<br>\nЯ &nbsp;привіз &nbsp;тебе &nbsp;в &nbsp;царство &nbsp;своє &nbsp;не &nbsp;чужою.<br>\nВ &nbsp;блискотінні &nbsp;газет, &nbsp;літаків &nbsp;і &nbsp;доріг<br>\nЯ &nbsp;люблю &nbsp;тобі &nbsp;землю &nbsp;оцю &nbsp;під &nbsp;тобою,<br>\nБережу &nbsp;тобі &nbsp;кров, &nbsp;як &nbsp;безсмертя &nbsp;беріг.<br>\n<br>\nТіні &nbsp;предків &nbsp;моїх &nbsp;відійдуть &nbsp;на &nbsp;світанні,<br>\nІ &nbsp;прокинеться &nbsp;світ &nbsp;у &nbsp;пташинім &nbsp;рою...<br>\nМені &nbsp;світять &nbsp;твій &nbsp;погляд, &nbsp;і &nbsp;шия, &nbsp;і &nbsp;пальці, &nbsp;-<br>\nІ &nbsp;зоря &nbsp;доганяє &nbsp;зорю.<br><br><em>1960</em>\n\n\n<br><br>\n"
}