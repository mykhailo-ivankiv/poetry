{
  "author": "oQMOHY0VE",
  "id": "lHgTdKl2",
  "title": "ЧИ ВІДДАДУТЬ СЕЛЯНАМ ЗЕМЛЮ?",
  "link": "metrs_poem.php?poem=18057",
  "html": "\n<h4></h4>\n\n<a href=\"/metrs.php?id=56&amp;type=tvorch\" class=\"redhr1\">Творчість</a> |\n<a href=\"/metrs.php?id=56&amp;type=biogr\" class=\"redhr1\">Біографія</a> |\n<a href=\"/metrs.php?id=56&amp;type=critiques\" class=\"redhr1\">Критика</a>\n\n<h4>ЧИ ВІДДАДУТЬ СЕЛЯНАМ ЗЕМЛЮ?</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>   Борису Олійнику</i><br><br>\nВіддадуть...<br>\nНе &nbsp;землю-каламуть!<br>\nНу &nbsp;кому... &nbsp;кому &nbsp;вона &nbsp;потрібна?<br>\nРідна &nbsp;земле!<br>\nТи &nbsp;й &nbsp;мені &nbsp;нерідна, &nbsp;<br>\nЯк &nbsp;вітри &nbsp;чорнобильські &nbsp;подмуть.<br>\nЩе &nbsp;подмуть. &nbsp;І &nbsp;ще &nbsp;не &nbsp;пронесло.<br>\nЧорний &nbsp;вихор &nbsp;бур’яном &nbsp;розрісся.<br>\nОбраз &nbsp;твій &nbsp;у &nbsp;слові &nbsp;Страхолісся &nbsp;-<br>\nЄ &nbsp;таке &nbsp;налякане &nbsp;село.<br>\nЯк &nbsp;я &nbsp;жив?<br>\nТа &nbsp;я &nbsp;ж &nbsp;тобі &nbsp;служив,<br>\nПівжиття &nbsp;збирав &nbsp;твоє &nbsp;колосся.<br>\nА &nbsp;тепер &nbsp;чого &nbsp;ми &nbsp;боїмося?<br>\nМи &nbsp;дощу &nbsp;і &nbsp;сонця &nbsp;боїмося, &nbsp;<br>\nДожилися &nbsp;до &nbsp;бездум’я &nbsp;жнив.<br>\nХвора &nbsp;мамо!<br>\nХвора &nbsp;і &nbsp;слаба, &nbsp;-<br>\nТа &nbsp;синів &nbsp;до &nbsp;старості &nbsp;годуєш.<br>\nЯк &nbsp;це &nbsp;так &nbsp;- &nbsp;нікого &nbsp;не &nbsp;гидуєш<br>\nІ &nbsp;не &nbsp;крикнеш &nbsp;голосно: &nbsp;«Ганьба!»<br>\nХто &nbsp;ж &nbsp;я? &nbsp;Хто?<br>\n &nbsp;Невже &nbsp;твій &nbsp;рідний &nbsp;син?<br>\nБлудний &nbsp;син... &nbsp;Моя &nbsp;душа &nbsp;- &nbsp;руїна...<br>\nТак &nbsp;невже &nbsp;ти &nbsp;мати-Україна, &nbsp;<br>\nДе &nbsp;росте... &nbsp;росте &nbsp;звізда &nbsp;Полин?<br>\nОй &nbsp;ти &nbsp;земле!<br>\nГоренько &nbsp;моє...<br>\nЯ &nbsp;згадав, &nbsp;що &nbsp;ти &nbsp;- &nbsp;моя &nbsp;Держава. &nbsp;<br>\nДе &nbsp;ж &nbsp;рука, &nbsp;яка &nbsp;тебе &nbsp;держала, &nbsp;<br>\nА &nbsp;тепер &nbsp;- &nbsp;селянам &nbsp;віддає? &nbsp;<br>\nУ &nbsp;біді, &nbsp;у &nbsp;ранах, &nbsp;у &nbsp;диму, &nbsp;<br>\nІз &nbsp;обличчям &nbsp;темної &nbsp;батрачки, &nbsp;<br>\nІз &nbsp;рукою &nbsp;бідної &nbsp;жебрачки... &nbsp;<br>\nНе &nbsp;прийму! &nbsp;<br>\nТакої &nbsp;не &nbsp;прийму! &nbsp;<br>\nЩо &nbsp;забрали? &nbsp;<br>\nНашу &nbsp;первопуть.<br>\nДушу &nbsp;нашу, &nbsp;нашу &nbsp;пісню-мову... &nbsp;<br>\nБрали &nbsp;землю &nbsp;юну &nbsp;і &nbsp;здорову, &nbsp;<br>\nА &nbsp;тепер &nbsp;- &nbsp;нещасну &nbsp;віддають.<br>\n\n\n\n<br><br>\n"
}