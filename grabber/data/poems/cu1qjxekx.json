{
  "author": "grzFV8F5K",
  "id": "cu1qjxekx",
  "title": "РУКАВИЧКА",
  "link": "metrs_poem.php?poem=16990",
  "html": "\n<h4></h4>\n\n<a href=\"/metrs.php?id=710&amp;type=tvorch\" class=\"redhr1\">Творчість</a> |\n<a href=\"/metrs.php?id=710&amp;type=biogr\" class=\"redhr1\">Біографія</a> |\n<a href=\"/metrs.php?id=710&amp;type=critiques\" class=\"redhr1\">Критика</a>\n\n<h4>РУКАВИЧКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<br>\n<br>\nПо &nbsp;ялинку &nbsp;внучка &nbsp;з &nbsp;дідом<br>\n<br>\nЙшли &nbsp;по &nbsp;лісі &nbsp;навмання.<br>\n<br>\nА &nbsp;за &nbsp;ними &nbsp;бігло &nbsp;слідом<br>\n<br>\nДовговухе &nbsp;цуценя.<br>\n<br>\nЗадивилась, &nbsp;мабуть, &nbsp;внучка<br>\n<br>\nНа &nbsp;ялинку, &nbsp;на &nbsp;сосну<br>\n<br>\nІ &nbsp;зронила &nbsp;якось &nbsp;з &nbsp;ручки<br>\n<br>\nРукавичку &nbsp;хутряну.<br>\n<br>\nРукавичка &nbsp;невеличка<br>\n<br>\nНа &nbsp;снігу &nbsp;собі &nbsp;лежить.<br>\n<br>\nРаптом &nbsp;мишка &nbsp;тишком-нишком<br>\n<br>\nЗ &nbsp;нірки &nbsp;вилізла &nbsp;й &nbsp;біжить.<br>\n<br>\n— &nbsp;Ну &nbsp;й &nbsp;хатинка! &nbsp;Ну &nbsp;й &nbsp;дивинка!<br>\n<br>\nВідгукнися &nbsp;— &nbsp;хто &nbsp;тут &nbsp;є? &nbsp;—<br>\n<br>\nТільки &nbsp;голосу &nbsp;з &nbsp;хатинки<br>\n<br>\nЩось &nbsp;ніхто &nbsp;не &nbsp;подає.<br>\n<br>\nВлізла &nbsp;мишка &nbsp;в &nbsp;рукавичку<br>\n<br>\nІ &nbsp;сама &nbsp;в &nbsp;ній &nbsp;стала &nbsp;жить.<br>\n<br>\nРаптом &nbsp;зайчик-побігайчик<br>\n<br>\nЗ-під &nbsp;ялиночки &nbsp;біжить.<br>\n<br>\n— &nbsp;Ну &nbsp;й &nbsp;хатинка! &nbsp;Ну &nbsp;й &nbsp;дивинка!<br>\n<br>\nВідгукнися &nbsp;— &nbsp;хто &nbsp;тут &nbsp;є? &nbsp;—<br>\n<br>\nЧує &nbsp;зайчик &nbsp;— &nbsp;із &nbsp;хатинки<br>\n<br>\nХтось &nbsp;там &nbsp;голос &nbsp;подає:<br>\n<br>\n— &nbsp;Є &nbsp;тут &nbsp;мишка-гострозубка.<br>\n<br>\nНу, &nbsp;а &nbsp;ти &nbsp;хто? &nbsp;Що &nbsp;за &nbsp;гість?<br>\n<br>\n— &nbsp;А &nbsp;я &nbsp;зайчик-побігайчик,<br>\n<br>\nДовгі &nbsp;вуха, &nbsp;куций &nbsp;хвіст!<br>\n<br>\nВліз &nbsp;і &nbsp;зайчик &nbsp;в &nbsp;рукавичку,<br>\n<br>\nСтали &nbsp;вдвох &nbsp;у &nbsp;хатці &nbsp;жить.<br>\n<br>\nРаптом &nbsp;білка &nbsp;— &nbsp;стриб &nbsp;із &nbsp;гілки!<br>\n<br>\nТа &nbsp;по &nbsp;стежечці &nbsp;біжить.<br>\n<br>\n— &nbsp;Ну &nbsp;й &nbsp;хатинка! &nbsp;Ну &nbsp;й &nbsp;дивинка!<br>\n<br>\nВідгукнися &nbsp;— &nbsp;хто &nbsp;тут &nbsp;є? &nbsp;—<br>\n<br>\nЧує &nbsp;білочка &nbsp;— &nbsp;з &nbsp;хатинки<br>\n<br>\nХтось &nbsp;там &nbsp;голос &nbsp;подає:<br>\n<br>\n— &nbsp;Є &nbsp;тут &nbsp;мишка-гострозубка,<br>\n<br>\nЄ &nbsp;тут &nbsp;зайчик &nbsp;— &nbsp;куций &nbsp;хвіст!<br>\n<br>\n— &nbsp;А &nbsp;я &nbsp;білка &nbsp;— &nbsp;тепла &nbsp;шубка,<br>\n<br>\nНевеличка &nbsp;я &nbsp;на &nbsp;зріст!<br>\n<br>\nВлізла &nbsp;й &nbsp;білка &nbsp;в &nbsp;рукавичку,<br>\n<br>\nСтали &nbsp;втрьох &nbsp;у &nbsp;хатці &nbsp;жить.<br>\n<br>\nГлядь, &nbsp;поглядь, &nbsp;аж &nbsp;ось &nbsp;лисичка<br>\n<br>\nПопід &nbsp;соснами &nbsp;біжить.<br>\n<br>\n— &nbsp;Ну &nbsp;й &nbsp;хатинка! &nbsp;Ну &nbsp;й &nbsp;дивинка!<br>\n<br>\nВідгукнися &nbsp;— &nbsp;хто &nbsp;тут &nbsp;є? &nbsp;—<br>\n<br>\nЧує &nbsp;лиска &nbsp;— &nbsp;із &nbsp;хатинки<br>\n<br>\nХтось &nbsp;там &nbsp;голос &nbsp;подає:<br>\n<br>\n— &nbsp;Є &nbsp;тут &nbsp;мишка-гострозубка,<br>\n<br>\nЄ &nbsp;тут &nbsp;зайчик &nbsp;— &nbsp;куций &nbsp;хвіст,<br>\n<br>\nЄ &nbsp;тут &nbsp;білка &nbsp;— &nbsp;тепла &nbsp;шубка.<br>\n<br>\nНу, &nbsp;а &nbsp;ти &nbsp;хто? &nbsp;Що &nbsp;за &nbsp;гість?<br>\n<br>\n— &nbsp;Хто &nbsp;ж &nbsp;не &nbsp;зна &nbsp;мене, &nbsp;лисичку,<br>\n<br>\nІ &nbsp;вигадливу,й &nbsp;метку? &nbsp;—<br>\n<br>\nВлізла &nbsp;й &nbsp;лиска &nbsp;в &nbsp;рукавичку,<br>\n<br>\nПримостилась &nbsp;у &nbsp;кутку.<br>\n<br>\nЩе &nbsp;й &nbsp;кабан &nbsp;прибіг &nbsp;ікластий,<br>\n<br>\nІ &nbsp;куниця, &nbsp;й &nbsp;їжачок.<br>\n<br>\nТут &nbsp;і &nbsp;голці &nbsp;ніде &nbsp;впасти!<br>\n<br>\nСкільки &nbsp;сміху &nbsp;й &nbsp;балачок!<br>\n<br>\nРукавичка &nbsp;невеличка<br>\n<br>\nНа &nbsp;снігу &nbsp;собі &nbsp;лежить.<br>\n<br>\nА &nbsp;з &nbsp;барлогу &nbsp;на &nbsp;дорогу<br>\n<br>\nВийшов &nbsp;заспаний &nbsp;ведмідь.<br>\n<br>\n— &nbsp;Що &nbsp;за &nbsp;зборище &nbsp;зібралось?<br>\n<br>\nЩо &nbsp;за &nbsp;хата? &nbsp;Хто &nbsp;тут &nbsp;є?<br>\n<br>\nХто &nbsp;здіймає &nbsp;сміх &nbsp;та &nbsp;галас,<br>\n<br>\nЗовсім &nbsp;спати &nbsp;не &nbsp;дає?<br>\n<br>\n— &nbsp;Є &nbsp;тут &nbsp;мишка-гострозубка,<br>\n<br>\nЄ &nbsp;тут &nbsp;зайчик &nbsp;— &nbsp;куций &nbsp;хвіст,<br>\n<br>\nЄ &nbsp;тут &nbsp;білка &nbsp;— &nbsp;тепла &nbsp;шубка,<br>\n<br>\nЩо &nbsp;малесенька &nbsp;на &nbsp;зріст.<br>\n<br>\nЩе &nbsp;й &nbsp;лисиця &nbsp;є, &nbsp;сестриця,<br>\n<br>\nІ &nbsp;вигадлива, &nbsp;й &nbsp;метка,<br>\n<br>\nЄ &nbsp;кабан, &nbsp;їжак, &nbsp;куниця.<br>\n<br>\nНу, &nbsp;а &nbsp;хто &nbsp;це &nbsp;нас &nbsp;ляка?<br>\n<br>\n— &nbsp;Я &nbsp;ведмідь, &nbsp;я &nbsp;хочу &nbsp;спати,<br>\n<br>\nСміху-жартів &nbsp;не &nbsp;люблю!<br>\n<br>\nСяду &nbsp;я &nbsp;на &nbsp;вашу &nbsp;хату,<br>\n<br>\nВсіх &nbsp;вас &nbsp;разом &nbsp;роздавлю!<br>\n<br>\nЗлий &nbsp;ведмідь &nbsp;гарчить, &nbsp;лютує,<br>\n<br>\nЛомить &nbsp;всі &nbsp;кущі &nbsp;підряд.<br>\n<br>\nЩо &nbsp;робити?! &nbsp;Хто &nbsp;врятує<br>\n<br>\nПереляканих &nbsp;звірят?!..<br>\n<br>\nА &nbsp;тим &nbsp;часом &nbsp;дід &nbsp;та &nbsp;внучка<br>\n<br>\nВже &nbsp;ялинку &nbsp;принесли.<br>\n<br>\nТак &nbsp;у &nbsp;внучки &nbsp;змерзла &nbsp;ручка,<br>\n<br>\nЩо &nbsp;аж &nbsp;зашпори &nbsp;зайшли.<br>\n<br>\n— &nbsp;Рукавичка &nbsp;де &nbsp;ж &nbsp;поділась?<br>\n<br>\nЗагубила!.. &nbsp;Ай-ай-ай!<br>\n<br>\nПобіжи, &nbsp;мій &nbsp;песик &nbsp;милий,<br>\n<br>\nРукавичку &nbsp;відшукай!<br>\n<br>\nПесик &nbsp;дівчинку &nbsp;послухав,<br>\n<br>\nХвіст &nbsp;— &nbsp;угору, &nbsp;в &nbsp;землю &nbsp;— &nbsp;ніс,<br>\n<br>\nІ &nbsp;примчався &nbsp;скільки &nbsp;духу<br>\n<br>\nНа &nbsp;те &nbsp;саме &nbsp;місце &nbsp;в &nbsp;ліс.<br>\n<br>\nРукавичка, &nbsp;як &nbsp;живая,<br>\n<br>\nХодить &nbsp;ходором, &nbsp;тремтить.<br>\n<br>\nА &nbsp;до &nbsp;неї &nbsp;підступає<br>\n<br>\nРозлютований &nbsp;ведмідь.<br>\n<br>\nЯк &nbsp;загавкав &nbsp;пес &nbsp;на &nbsp;нього &nbsp;—<br>\n<br>\nАж &nbsp;ведмідь &nbsp;оторопів,<br>\n<br>\nЗразу &nbsp;втік &nbsp;і &nbsp;до &nbsp;барлога<br>\n<br>\nПричвалав &nbsp;і &nbsp;захропів.<br>\n<br>\nТут &nbsp;звірята &nbsp;всі &nbsp;зраділи,<br>\n<br>\nСтали &nbsp;песика &nbsp;хвалить,<br>\n<br>\nЩо &nbsp;прогнав &nbsp;ведмедя &nbsp;сміло,<br>\n<br>\nНе &nbsp;злякався &nbsp;ні &nbsp;на &nbsp;мить.<br>\n<br>\nКаже &nbsp;песик: &nbsp;— &nbsp;Дуже &nbsp;прошу<br>\n<br>\nІнше &nbsp;мешкання &nbsp;знайти.<br>\n<br>\nТреба &nbsp;дівчинці &nbsp;хорошій<br>\n<br>\nРукавичку &nbsp;віднести.<br>\n<br>\n— &nbsp;А &nbsp;хіба &nbsp;ж &nbsp;це &nbsp;рукавичка?! &nbsp;—<br>\n<br>\nЗагукали &nbsp;всі. &nbsp;— &nbsp;Невже?!<br>\n<br>\nВ &nbsp;нас &nbsp;нема &nbsp;такої &nbsp;звички<br>\n<br>\nЗабирать &nbsp;собі &nbsp;чуже!<br>\n<br>\nВсі &nbsp;ми &nbsp;підемо &nbsp;з &nbsp;тобою<br>\n<br>\nРукавичку &nbsp;повернуть! &nbsp;—<br>\n<br>\nІ &nbsp;веселою &nbsp;юрбою<br>\n<br>\nЗвірі &nbsp;вирушили &nbsp;в &nbsp;путь.<br>\n<br>\nДо &nbsp;дівчатка &nbsp;за &nbsp;хвилинку<br>\n<br>\nРукавичку &nbsp;віднесли,<br>\n<br>\nІ &nbsp;всі &nbsp;разом &nbsp;круг &nbsp;ялинки<br>\n<br>\nТанцювати &nbsp;почали. &nbsp;<br>\n<br>\n\n\n\n<br><br>\n"
}