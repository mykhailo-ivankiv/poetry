{
  "author": "nLygzhXG",
  "id": "M0rgsWnv5",
  "title": "3. ПОВСТАННЯ",
  "link": "/metrs_poem.php?poem=7244",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>3. ПОВСТАННЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n101<br>\nМи &nbsp;всі &nbsp;полюємо &nbsp;на &nbsp;читачів,<br>\nТворці &nbsp;читва, &nbsp;прозаїки &nbsp;й &nbsp;поети,<br>\nЗапобігаємо, &nbsp;щоб &nbsp;їх &nbsp;мечів<br>\nДвогострі &nbsp;леза &nbsp;не &nbsp;стинали &nbsp;злети<br>\nКрилатих &nbsp;муз, &nbsp;щоб &nbsp;генії &nbsp;кличів<br>\nНа &nbsp;перелазах &nbsp;не &nbsp;росли &nbsp;в &nbsp;естети,<br>\nЯк &nbsp;то &nbsp;премудро &nbsp;висловився &nbsp;хтось &nbsp;-<br>\nЧи &nbsp;не &nbsp;Осьмачка, &nbsp;промітний &nbsp;Тодось.<br>\n<br>\n102<br>\nДивак &nbsp;у &nbsp;вдачі, &nbsp;тверезу &nbsp;несповна,<br>\nЦе &nbsp;він &nbsp;розгойдував &nbsp;сімсот &nbsp;октав,<br>\nЯкий &nbsp;просодія &nbsp;багатомовна<br>\nНе &nbsp;перетравить &nbsp;у &nbsp;вогні &nbsp;розправ.<br>\nЯ &nbsp;не &nbsp;змагався &nbsp;з &nbsp;ним, &nbsp;сутяга &nbsp;скромна;<br>\nМені &nbsp;М. &nbsp;Рильський &nbsp;ключ &nbsp;кляризму &nbsp;дав.<br>\nАле &nbsp;й &nbsp;Осьмаччине &nbsp;косноязиччя<br>\nПеретриває &nbsp;не &nbsp;одне &nbsp;сторіччя!<br>\n<br>\n103<br>\nВеликих, &nbsp;славних &nbsp;мавши &nbsp;вчителів,<br>\nНелегко &nbsp;бути, &nbsp;читачі &nbsp;собою.<br>\nПроте &nbsp;в &nbsp;полоні &nbsp;ваговитих &nbsp;слів,<br>\nЩо &nbsp;в &nbsp;парі &nbsp;йдуть &nbsp;із &nbsp;атома &nbsp;добою,<br>\nЯ &nbsp;сам &nbsp;собі &nbsp;всевладно &nbsp;повелів &nbsp;-<br>\nНе &nbsp;простувати &nbsp;битою &nbsp;тропою!<br>\nНехай &nbsp;найвищих &nbsp;не &nbsp;сягнувши &nbsp;слав,<br>\n\"Я &nbsp;ввесь &nbsp;не &nbsp;вмру!\" &nbsp;- &nbsp;Горацій &nbsp;ще &nbsp;сказав.<br>\n<br>\n104<br>\nУ &nbsp;сто &nbsp;четвертій, &nbsp;провідній &nbsp;октаві<br>\nЯ &nbsp;правдолюбну &nbsp;розповідь &nbsp;почну<br>\nПро &nbsp;те, &nbsp;як &nbsp;хлопці, &nbsp;молоді &nbsp;й &nbsp;рославі,<br>\nВ &nbsp;безхліб'ї &nbsp;збувши &nbsp;силу &nbsp;незначну,<br>\nДядьків, &nbsp;що &nbsp;мерли &nbsp;з &nbsp;голоду &nbsp;в &nbsp;неславі,<br>\nНа &nbsp;справедливу &nbsp;підняли &nbsp;війну.<br>\nЇї &nbsp;вели &nbsp;Максим, &nbsp;Павло &nbsp;й &nbsp;Григорій,<br>\nНе &nbsp;по-юнацькому &nbsp;тверді &nbsp;й &nbsp;суворі.<br>\n<br>\n105<br>\nМаксим, &nbsp;що &nbsp;родом &nbsp;був &nbsp;із &nbsp;Бокови,<br>\nПавло, &nbsp;що &nbsp;знав &nbsp;усіх &nbsp;дівчат &nbsp;Казанки,<br>\nЗ &nbsp;пекельним &nbsp;порохом... &nbsp;Травневі &nbsp;ранки<br>\nЩе &nbsp;не &nbsp;гортали &nbsp;неба &nbsp;корогви,<br>\nЯк &nbsp;вибух &nbsp;краяв &nbsp;темряви &nbsp;серпанки:<br>\n\"Гребіть &nbsp;назад &nbsp;пшеницю &nbsp;і &nbsp;ячмінь,<br>\nКому &nbsp;життя &nbsp;продовжити &nbsp;не &nbsp;лінь!\"<br>\n<br>\n106<br>\nІз &nbsp;хат &nbsp;обдертих &nbsp;вихудлі &nbsp;й &nbsp;голосні,<br>\nЯк &nbsp;темна &nbsp;рись, &nbsp;метались &nbsp;рільники.<br>\nІ &nbsp;ріки &nbsp;зерна, &nbsp;мов &nbsp;дари &nbsp;Господні,<br>\nТекли &nbsp;й &nbsp;текли &nbsp;у &nbsp;пазухи &nbsp;й &nbsp;мішки.<br>\nВолав &nbsp;Максим: &nbsp;\"Наїжтеся &nbsp;сьогодні,<br>\nЩоб &nbsp;завтра &nbsp;йти &nbsp;відважно &nbsp;на &nbsp;штики\".<br>\nЮха &nbsp;на &nbsp;трупі &nbsp;міліціонера<br>\nВістила &nbsp;всім &nbsp;- &nbsp;нова &nbsp;надходить &nbsp;ера.<br>\n<br>\n107<br>\nТак, &nbsp;ера &nbsp;вибухів, &nbsp;доба &nbsp;повстань<br>\nСтрясала &nbsp;даль &nbsp;священною &nbsp;війною,<br>\nЩо &nbsp;від &nbsp;вечірніх &nbsp;смерків &nbsp;до &nbsp;світань<br>\nНазад &nbsp;несла &nbsp;грабовані &nbsp;Москвою<br>\nДостатки &nbsp;й &nbsp;зерно. &nbsp;В &nbsp;гоготі &nbsp;зринань<br>\nКрупи, &nbsp;стававши &nbsp;стравою &nbsp;смачною,<br>\nГрудками &nbsp;каші &nbsp;повнили &nbsp;роти<br>\nІ &nbsp;роздували &nbsp;всохлі &nbsp;животи.<br>\n<br>\n108<br>\nО &nbsp;сканарна &nbsp;доле, &nbsp;доле &nbsp;хлібророба!<br>\nОри &nbsp;та &nbsp;сій, &nbsp;коси &nbsp;та &nbsp;молоти &nbsp;-<br>\nІ &nbsp;знай, &nbsp;твоя &nbsp;горлатиме &nbsp;утроба,<br>\nБо &nbsp;й &nbsp;крихти &nbsp;хліба &nbsp;вдома &nbsp;не &nbsp;знайти.<br>\nДопоки &nbsp;ж &nbsp;буде &nbsp;ця &nbsp;пекельна &nbsp;проба<br>\nДля &nbsp;тіла &nbsp;й &nbsp;духу? &nbsp;Вперті, &nbsp;мов &nbsp;кроти,<br>\nСвій &nbsp;вік &nbsp;увесь &nbsp;копаються &nbsp;селяни &nbsp;-<br>\nЩоб &nbsp;їх &nbsp;поглинув &nbsp;голод &nbsp;невблаганний.<br>\n<br>\n109<br>\nНемов &nbsp;у &nbsp;Дельфах &nbsp;Пітія &nbsp;сумна,<br>\nЩо &nbsp;чаклувала &nbsp;в &nbsp;дивній &nbsp;ворожбарні,<br>\nВістивши &nbsp;мор &nbsp;невимовний, &nbsp;мов &nbsp;мана,<br>\nКоли &nbsp;приходили &nbsp;вожді &nbsp;бездарні,<br>\nТак &nbsp;ти, &nbsp;о &nbsp;доле, &nbsp;завжди &nbsp;неясна,<br>\nУ &nbsp;сьогосвітній &nbsp;для &nbsp;людей &nbsp;гамарні<br>\nВсевладно &nbsp;топиш &nbsp;душі &nbsp;й &nbsp;кістяки,<br>\nМов &nbsp;ґніт &nbsp;палючий &nbsp;- &nbsp;воскові &nbsp;свічки.<br>\n<br>\n110<br>\nЯкі &nbsp;несвітські, &nbsp;незбагненні &nbsp;сили<br>\nТебе &nbsp;надхнули, &nbsp;доле, &nbsp;на &nbsp;розбій?<br>\nЧиї &nbsp;закони &nbsp;суздальські &nbsp;ґорили<br>\nЩодня &nbsp;у &nbsp;задум &nbsp;переносять &nbsp;свій?<br>\nДопоки &nbsp;ж &nbsp;буде, &nbsp;в &nbsp;бенкетах &nbsp;підпилий,<br>\nНенатлий &nbsp;чварами, &nbsp;старий &nbsp;крадій,<br>\nУбогий &nbsp;мозком, &nbsp;ниций, &nbsp;супостатий,<br>\nНароди &nbsp;й &nbsp;царства, &nbsp;й &nbsp;дух &nbsp;їх &nbsp;обркрадати?<br>\n<br>\n111<br>\nЙого &nbsp;ім'я &nbsp;по-фінському &nbsp;- &nbsp;москвин,<br>\n\"Багна &nbsp;густого &nbsp;житель &nbsp;гниловодий\".<br>\nПлемінне &nbsp;схрещення, &nbsp;байстрючий &nbsp;син,<br>\nВін &nbsp;полюбляв &nbsp;нагнути &nbsp;на &nbsp;колоди<br>\nНезламні &nbsp;чола, &nbsp;значені &nbsp;на &nbsp;згин,<br>\nІ &nbsp;так, &nbsp;лякаючи &nbsp;слабкі &nbsp;народи,<br>\nПо &nbsp;шиях &nbsp;сікти &nbsp;- &nbsp;осягти &nbsp;мети:<br>\nСусідні &nbsp;землі &nbsp;й &nbsp;води &nbsp;загребти.<br>\n<br>\n112<br>\nТепер &nbsp;він &nbsp;знов &nbsp;напав &nbsp;на &nbsp;Україну, &nbsp;-<br>\nПлугатарів, &nbsp;нащадків &nbsp;козаків,<br>\nЗагнати &nbsp;в &nbsp;соз, &nbsp;колгоспівську &nbsp;общину,<br>\nІ &nbsp;повернути &nbsp;в &nbsp;темних &nbsp;кріпаків,<br>\nЯкі &nbsp;давали &nbsp;б &nbsp;зерно &nbsp;без &nbsp;упину,<br>\nЗабувши &nbsp;волю, &nbsp;знану &nbsp;від &nbsp;віків, &nbsp;-<br>\nІ &nbsp;тільки &nbsp;сильні &nbsp;духом &nbsp;одиниці<br>\nНе &nbsp;йшли &nbsp;під &nbsp;ніж &nbsp;московської &nbsp;різниці.<br>\n<br>\n113<br>\nМаксим, &nbsp;що &nbsp;став &nbsp;повстанським &nbsp;ватажком,<br>\nБудив &nbsp;прадавню &nbsp;звагу &nbsp;Кривоноса:<br>\nВершив &nbsp;діла, &nbsp;оправдані &nbsp;цілком,<br>\nКоли &nbsp;юрма, &nbsp;голодна, &nbsp;гола &nbsp;й &nbsp;боса,<br>\nЗмінявши &nbsp;статки &nbsp;на &nbsp;коржі &nbsp;й &nbsp;на &nbsp;жом,<br>\nНа &nbsp;сласні &nbsp;жмаки, &nbsp;на &nbsp;хлібинку &nbsp;з &nbsp;проса,<br>\nТепер &nbsp;гунула &nbsp;з &nbsp;вилами &nbsp;на &nbsp;прю &nbsp;-<br>\nЗа &nbsp;свій &nbsp;же &nbsp;хліб &nbsp;і &nbsp;за &nbsp;свою &nbsp;зорю!<br>\n<br>\n114<br>\nЗоря, &nbsp;здавалось, &nbsp;просвітила &nbsp;знову<br>\nБорцям &nbsp;визвольни, &nbsp;леґендарний &nbsp;шлях.<br>\nХто &nbsp;міг &nbsp;ще &nbsp;встати &nbsp;в &nbsp;пору &nbsp;вечорову,<br>\nВночі &nbsp;міцнів, &nbsp;співаючи &nbsp;в &nbsp;полях.<br>\nПсалмами &nbsp;славлячи &nbsp;Святу &nbsp;Покрову.<br>\n\"Грабуй &nbsp;грабоване!\" &nbsp;- &nbsp;гуло &nbsp;в &nbsp;хатах.<br>\nІ &nbsp;на &nbsp;станційні &nbsp;зернові &nbsp;утвори<br>\nПливли &nbsp;й &nbsp;пливли &nbsp;звитяжці &nbsp;непокори.<br>\n<br>\n115<br>\nВеликий &nbsp;Луг, &nbsp;Лиман &nbsp;і &nbsp;Чорний &nbsp;Ліс<br>\nТепер &nbsp;служили &nbsp;за &nbsp;повстанські &nbsp;штаби.<br>\nЗ &nbsp;усіх &nbsp;усюд &nbsp;голодний &nbsp;натовп &nbsp;ліз,<br>\nПоживи &nbsp;спраглий, &nbsp;хлібної &nbsp;приваби,<br>\nГотов &nbsp;напасти; &nbsp;навіть &nbsp;з-під &nbsp;коліс,<br>\nЯкі &nbsp;під &nbsp;меливом &nbsp;повзли, &nbsp;мов &nbsp;краби,<br>\nНасильно &nbsp;видерти &nbsp;як &nbsp;не &nbsp;мішок,<br>\nТо &nbsp;ворок &nbsp;борошна &nbsp;для &nbsp;галушок.<br>\n<br>\n116<br>\nО &nbsp;людський &nbsp;гніве, &nbsp;сповенений &nbsp;по &nbsp;вінця!<br>\nКоли &nbsp;Максим, &nbsp;новітній &nbsp;Кармалюк,<br>\nНа &nbsp;бій &nbsp;тернівця, &nbsp;гурівця &nbsp;й &nbsp;долинця<br>\nВночі &nbsp;повів, &nbsp;як &nbsp;молодий &nbsp;вірлюк,<br>\nБез &nbsp;хліба &nbsp;й &nbsp;зброї, &nbsp;без &nbsp;коня &nbsp;й &nbsp;червінця<br>\n(Бо &nbsp;коні &nbsp;йшли &nbsp;на &nbsp;м'ясо &nbsp;й &nbsp;холоднюк),<br>\nУсе &nbsp;в &nbsp;пожежах &nbsp;жахно &nbsp;запалало &nbsp;-<br>\nАж &nbsp;затряслось &nbsp;енкаведівське &nbsp;сало!<br>\n<br>\n117<br>\nПалали &nbsp;Гурівка &nbsp;і &nbsp;Бокова,<br>\nІ &nbsp;Братолюбівка, &nbsp;і &nbsp;Обитоки, &nbsp;<br>\nІ &nbsp;Благодатне, &nbsp;де &nbsp;душа &nbsp;жива<br>\nВсякчас &nbsp;вливалася &nbsp;в &nbsp;повстань &nbsp;потоки,<br>\nНедарма &nbsp;вила &nbsp;злякана &nbsp;сова<br>\n(Собак &nbsp;посмажили &nbsp;давно), &nbsp;і &nbsp;доки<br>\nЗмітав &nbsp;радвладу &nbsp;месницький &nbsp;вогонь,<br>\nЛилася &nbsp;кров &nbsp;із &nbsp;вислужників &nbsp;скронь.<br>\n<br>\n118<br>\nТоді &nbsp;повис &nbsp;на &nbsp;гілці &nbsp;Товстошкурий;<br>\nКруглясту &nbsp;кулю &nbsp;проковтнув &nbsp;Сердюк<br>\nЗ &nbsp;нагана &nbsp;власного; &nbsp;звитяжно-хмурий,<br>\nКотився &nbsp;в &nbsp;даль &nbsp;повстанський &nbsp;перегук;<br>\nТікали &nbsp;зайди, &nbsp;як &nbsp;отари &nbsp;гурій;<br>\nГуляв &nbsp;Максим, &nbsp;новітній &nbsp;Кармалюк;<br>\nІ &nbsp;сам &nbsp;Павло &nbsp;й &nbsp;поплечники &nbsp;Павлові<br>\nЙому &nbsp;вторили, &nbsp;йти &nbsp;на &nbsp;смерть &nbsp;готові.<br>\n<br>\n119<br>\nВ &nbsp;багрянополому, &nbsp;як &nbsp;рай, &nbsp;вогні,<br>\nНеначе &nbsp;криця, &nbsp;гартувавсь &nbsp;Григорій,<br>\nСвої &nbsp;пекельні &nbsp;думи &nbsp;наливні<br>\nУ &nbsp;навісній &nbsp;райкомівській &nbsp;конторі<br>\nЛедь-ледь &nbsp;гамуючи &nbsp;на &nbsp;серця &nbsp;дні,<br>\nКоли &nbsp;ридали &nbsp;почуття &nbsp;суворі,<br>\nКоли &nbsp;за &nbsp;дідову, &nbsp;голодну &nbsp;смерть<br>\nВалив &nbsp;московську &nbsp;владу &nbsp;шкереберть.<br>\n<br>\n120<br>\nО &nbsp;людський &nbsp;гніве, &nbsp;зливою &nbsp;могутній!<br>\nТой, &nbsp;хто &nbsp;ретельно &nbsp;слугував &nbsp;Москві,<br>\nТепер &nbsp;сміявся &nbsp;на &nbsp;пожовклі &nbsp;кутні,<br>\nВ &nbsp;своїй &nbsp;тупій &nbsp;відкривши &nbsp;голові<br>\nСузір'я &nbsp;дробу, &nbsp;гаряче &nbsp;відчутні.<br>\nМосковські &nbsp;трутні, &nbsp;в &nbsp;будні &nbsp;степові,<br>\nВже &nbsp;не &nbsp;пихато &nbsp;йшли &nbsp;назуспіт &nbsp;святу,<br>\nПетлю &nbsp;на &nbsp;шиї &nbsp;чуючи &nbsp;затягу.<br>\n<br>\n121<br>\nВертавсь &nbsp;додому &nbsp;безробітний &nbsp;плуг<br>\nЗ &nbsp;двора &nbsp;гнилого &nbsp;спільної &nbsp;коморі.<br>\nЖниварки, &nbsp;й &nbsp;борони, &nbsp;й &nbsp;приводу &nbsp;круг,<br>\nЩо &nbsp;пойнялись &nbsp;іржавістю &nbsp;надворі,<br>\nТягнули &nbsp;власники, &nbsp;зчинивши &nbsp;рух.<br>\nТоді &nbsp;в &nbsp;парторга &nbsp;віднайшов &nbsp;Григорій<br>\nДідівську &nbsp;бричку &nbsp;з &nbsp;родовим &nbsp;гербом,<br>\nЯкий &nbsp;ще &nbsp;сяяв &nbsp;павича &nbsp;пером.<br>\n<br>\n122<br>\nДнедавня &nbsp;бричка &nbsp;на &nbsp;пругких &nbsp;пружинах,<br>\nНемов &nbsp;карета, &nbsp;легко &nbsp;так &nbsp;пливла,<br>\nКоли &nbsp;колеса &nbsp;раювали &nbsp;в &nbsp;шинах,<br>\nДорожній &nbsp;порох &nbsp;краючи &nbsp;дотла.<br>\nВона &nbsp;возила &nbsp;без &nbsp;вигод &nbsp;машинних,<br>\nЗате &nbsp;для &nbsp;діда &nbsp;зручною &nbsp;була.<br>\nВтекти &nbsp;парторгові &nbsp;не &nbsp;довелося &nbsp;-<br>\nРудою &nbsp;кров'ю &nbsp;запеклось &nbsp;волосся.<br>\n<br>\n123<br>\nО &nbsp;людський &nbsp;гніве, &nbsp;наглий, &nbsp;як &nbsp;вулкан,<br>\nЩо &nbsp;потрясає &nbsp;мирною &nbsp;землею!<br>\nЯкого &nbsp;ліку &nbsp;для &nbsp;глибоких &nbsp;ран<br>\nДістати &nbsp;в &nbsp;тебе, &nbsp;чистого &nbsp;душею?<br>\nТебе &nbsp;п'янив &nbsp;чебрець &nbsp;і &nbsp;майоран,<br>\nДопоки &nbsp;в &nbsp;тебе &nbsp;вишиту &nbsp;кирею<br>\nВажкий &nbsp;бурун &nbsp;раптово &nbsp;не &nbsp;зірвав<br>\nСеред &nbsp;хвилястих &nbsp;нив &nbsp;і &nbsp;буйних &nbsp;трав.<br>\n<br>\n124<br>\nТепер &nbsp;твоя &nbsp;непогамовна &nbsp;сила<br>\nКлекоче &nbsp;й &nbsp;кличе &nbsp;на &nbsp;тяжкі &nbsp;діла.<br>\nСвяту &nbsp;ідею, &nbsp;що &nbsp;Москві &nbsp;немила,<br>\nВона, &nbsp;як &nbsp;стяг, &nbsp;велично &nbsp;підняла,<br>\nСвої &nbsp;розправивши &nbsp;повстанські &nbsp;крила.<br>\nДе &nbsp;в &nbsp;душах &nbsp;снила &nbsp;невиразна &nbsp;мла.<br>\nВже &nbsp;кожен &nbsp;прагне &nbsp;самостійним &nbsp;бути<br>\nВ &nbsp;оцім &nbsp;краю &nbsp;обаполи &nbsp;Славути.<br>\n<br>\n125<br>\nНемов &nbsp;Петлюра, &nbsp;колував &nbsp;Максим,<br>\nКоли &nbsp;й &nbsp;Шулічине, &nbsp;і &nbsp;Тернуватка<br>\nПішли &nbsp;в &nbsp;бої, &nbsp;схвильовані, &nbsp;за &nbsp;ним.<br>\nНової &nbsp;певности &nbsp;хитлива &nbsp;кладка<br>\nПерекидалася &nbsp;мостом &nbsp;міцним<br>\nМіж &nbsp;мерклих &nbsp;сіл; &nbsp;росла &nbsp;в &nbsp;лісу &nbsp;палатка<br>\nЗв'язкових &nbsp;штабів... &nbsp;Повертався &nbsp;хліб &nbsp;-<br>\nІ &nbsp;віра &nbsp;в &nbsp;душах &nbsp;проростала &nbsp;вглиб.<br>\n<br>\n126<br>\nЧумацький, &nbsp;сонний &nbsp;південь &nbsp;України<br>\nЗмінявсь &nbsp;на &nbsp;жваву &nbsp;Запорозьку &nbsp;Січ.<br>\nВисоколетний &nbsp;славень &nbsp;солов'їний<br>\nДзвенів &nbsp;навкруг, &nbsp;оспівуючи &nbsp;ніч,<br>\nБо &nbsp;темний &nbsp;морок, &nbsp;захисник &nbsp;руїни,<br>\nТепер &nbsp;вершив &nbsp;таку &nbsp;дивезну &nbsp;річ:<br>\nЛюдей &nbsp;кріпивши, &nbsp;сповнивши &nbsp;наснаги,<br>\nНепевним &nbsp;душам &nbsp;додавав &nbsp;відваги.<br>\n<br>\n127<br>\nБагряний &nbsp;місяць, &nbsp;срібний &nbsp;молодик<br>\nСвітили &nbsp;сяйвом &nbsp;січового &nbsp;сонця.<br>\nДо &nbsp;ролі &nbsp;спільника &nbsp;з &nbsp;них &nbsp;кожен &nbsp;звик.<br>\nЯкого &nbsp;ще &nbsp;потрібно &nbsp;оборонця,<br>\nКоли &nbsp;йде &nbsp;бій &nbsp;новітній &nbsp;січовик?<br>\nТоді, &nbsp;ховаючи &nbsp;проміння &nbsp;гронця,<br>\nЗайти &nbsp;раптово &nbsp;за &nbsp;когорти &nbsp;хмар<br>\nІ &nbsp;приспішити &nbsp;справедливість &nbsp;кар.<br>\n<br>\n128<br>\nГуляла &nbsp;гідно &nbsp;й &nbsp;гордо &nbsp;Україна!<br>\nГромами &nbsp;грізних &nbsp;вибухів &nbsp;гула<br>\nПовстанська &nbsp;слава, &nbsp;незрадливо-змінна,<br>\nЯку &nbsp;вкривали &nbsp;то &nbsp;яскрінь, &nbsp;то &nbsp;мла.<br>\nЖадана &nbsp;воля, &nbsp;мов &nbsp;рясна &nbsp;калина,<br>\nВ &nbsp;степах &nbsp;південних &nbsp;знову &nbsp;зацвіла.<br>\nСтрашна &nbsp;красо &nbsp;народного &nbsp;визволу,<br>\nНехай &nbsp;твій &nbsp;стяг &nbsp;не &nbsp;хилиться &nbsp;додолу!<br>\n<br>\n129<br>\nНехай &nbsp;же &nbsp;всякий &nbsp;волелюбний &nbsp;край<br>\nПо &nbsp;всьому &nbsp;білому, &nbsp;ясному &nbsp;світі<br>\nСтає &nbsp;на &nbsp;прю &nbsp;за &nbsp;щастя &nbsp;і &nbsp;розмай,<br>\nМечами &nbsp;правди &nbsp;крає &nbsp;кривди &nbsp;сіті,<br>\nА &nbsp;ти, &nbsp;відваго, &nbsp;мужньо &nbsp;поривай<br>\nУсі &nbsp;народи, &nbsp;раді &nbsp;й &nbsp;сумовиті,<br>\nБагаті &nbsp;й &nbsp;бідні, &nbsp;на &nbsp;звитяжний &nbsp;змаг<br>\nЗа &nbsp;владу &nbsp;права &nbsp;і &nbsp;за &nbsp;волі &nbsp;стяг!<br>\n<br>\n130<br>\nКоли &nbsp;приїхав &nbsp;із &nbsp;Кривого &nbsp;Рогу<br>\nЕнкаведистів &nbsp;голосний &nbsp;загін, &nbsp;-<br>\nЗагородивши &nbsp;в &nbsp;терники &nbsp;дорогу<br>\nІ &nbsp;до &nbsp;ярів &nbsp;перехопивши &nbsp;гін,<br>\nМаксим &nbsp;із &nbsp;масою &nbsp;почав &nbsp;облогу.<br>\nБойци &nbsp;вляглись, &nbsp;приречені &nbsp;на &nbsp;скін,<br>\nІ, &nbsp;пару &nbsp;днів &nbsp;просидівши &nbsp;без &nbsp;їжі,<br>\nЗдались &nbsp;народові &nbsp;на &nbsp;Криворіжжі!<br>\n<br>\n131<br>\nО &nbsp;гнівний &nbsp;гніве, &nbsp;помстою &nbsp;сліпий!<br>\nКоли &nbsp;тебе &nbsp;пробудять &nbsp;у &nbsp;повстанні, &nbsp;-<br>\nПорогів &nbsp;смерчем &nbsp;клекотять &nbsp;степи,<br>\nІ &nbsp;людські &nbsp;душі, &nbsp;збурені &nbsp;зарані,<br>\nКричать &nbsp;погромно: &nbsp;\"Кровію &nbsp;кропи<br>\nПовстанський &nbsp;здвиг &nbsp;і &nbsp;зайд &nbsp;гурти &nbsp;останні!\"<br>\nЛише &nbsp;кількох &nbsp;порятував &nbsp;Максим,<br>\nЗвільнивши &nbsp;з &nbsp;балки, &nbsp;де &nbsp;ще &nbsp;висів &nbsp;дим.<br>\n<br>\n132<br>\nОтак &nbsp;до &nbsp;рук &nbsp;поплечників &nbsp;Максима<br>\nІ &nbsp;зброя, &nbsp;й &nbsp;коні &nbsp;перейшли. &nbsp;Павло,<br>\nКого &nbsp;палила &nbsp;звага &nbsp;невгасима,<br>\nПарад &nbsp;затіявши &nbsp;на &nbsp;все &nbsp;село,<br>\nВозив &nbsp;на &nbsp;рамах &nbsp;пасічника &nbsp;Клима<br>\n(Щоб &nbsp;видно &nbsp;кожному &nbsp;з &nbsp;боків &nbsp;було)<br>\nРушниці, &nbsp;бомби, &nbsp;скоростріл, &nbsp;гранати,<br>\nЯкі &nbsp;й &nbsp;роздав &nbsp;тому... &nbsp;хто &nbsp;вмів &nbsp;стріляти.<br>\n<br>\n133<br>\nНапівсерйозна &nbsp;витівка &nbsp;Павла,<br>\nЩо &nbsp;з &nbsp;Бокови &nbsp;майнула &nbsp;жартівливо,<br>\nПо &nbsp;всій &nbsp;Баштанці &nbsp;настрій &nbsp;підняла.<br>\nРаділа &nbsp;Гурівка, &nbsp;повстанське &nbsp;жниво<br>\nЗбирала &nbsp;навіть &nbsp;Гасівка &nbsp;мала &nbsp;-<br>\nАдже &nbsp;й &nbsp;вона &nbsp;дістала &nbsp;хліб &nbsp;щасливо.<br>\nГуляв &nbsp;Максим &nbsp;- &nbsp;і &nbsp;вслід &nbsp;гуло &nbsp;за &nbsp;ним:<br>\n\"Нехай &nbsp;отаманом &nbsp;буде &nbsp;Максим!\"<br>\n<br>\n134<br>\nМаксим, &nbsp;що &nbsp;звідав &nbsp;лоскотання &nbsp;слави,<br>\nНа &nbsp;щирий &nbsp;поклик &nbsp;байдуже &nbsp;зважав;<br>\nЙому &nbsp;б &nbsp;лише &nbsp;понурий, &nbsp;мерлий, &nbsp;тьмавий<br>\nНарід &nbsp;підняти, &nbsp;щоб &nbsp;свободи &nbsp;й &nbsp;прав<br>\nРосла &nbsp;яса, &nbsp;щоб &nbsp;на &nbsp;обман &nbsp;облави<br>\nПовстала &nbsp;честь &nbsp;і &nbsp;люд &nbsp;не &nbsp;плазував,<br>\nБо &nbsp;ж &nbsp;не &nbsp;однаково, &nbsp;коли &nbsp;вмирати, &nbsp;-<br>\nНа &nbsp;полі &nbsp;бою &nbsp;чи &nbsp;в &nbsp;покорі &nbsp;хати.<br>\n<br>\n135<br>\nПомреш &nbsp;хоробро &nbsp;в &nbsp;гідному &nbsp;бою &nbsp;-<br>\nТвоя &nbsp;достойна &nbsp;слава &nbsp;не &nbsp;загине.<br>\nВона &nbsp;продовжить &nbsp;правоту &nbsp;свою.<br>\nТвоє &nbsp;витання, &nbsp;звагло-верховинне,<br>\nЩе &nbsp;довго &nbsp;житиме &nbsp;в &nbsp;твоїм &nbsp;краю;<br>\nДопоки &nbsp;сонце &nbsp;сяє, &nbsp;вітер &nbsp;лине &nbsp;-<br>\nТвій &nbsp;неподоланий &nbsp;і &nbsp;гордий &nbsp;дух,<br>\nЯк &nbsp;правди &nbsp;змаг, &nbsp;ширятиме &nbsp;навкруг.<br>\n<br>\n136<br>\nКоли &nbsp;ж &nbsp;неславну &nbsp;приймеш &nbsp;ти &nbsp;кончину<br>\n(У &nbsp;силі &nbsp;бувши &nbsp;й &nbsp;не &nbsp;здолавши &nbsp;страх<br>\nЧи &nbsp;вмерши &nbsp;з &nbsp;голоду, &nbsp;свою &nbsp;дитину<br>\nПустивши &nbsp;в &nbsp;світ, &nbsp;або &nbsp;- &nbsp;найбільший &nbsp;жах! &nbsp;-<br>\nВ &nbsp;безум'ї &nbsp;з'ївши, &nbsp;мов &nbsp;смачну &nbsp;хлібину),<br>\nТобі &nbsp;прощення &nbsp;не &nbsp;знайти &nbsp;в &nbsp;світах;<br>\nТебе, &nbsp;ганебо, &nbsp;знай &nbsp;і &nbsp;завжди &nbsp;відай,<br>\nПоб'є &nbsp;прокльоном &nbsp;оклик &nbsp;людоїда,<br>\n<br>\n137<br>\nБо &nbsp;навіть &nbsp;той &nbsp;тайванський &nbsp;людоїд,<br>\nЩо &nbsp;в &nbsp;хибній &nbsp;вірі &nbsp;втне &nbsp;людського &nbsp;м'яса,<br>\nСобі &nbsp;ж &nbsp;полює &nbsp;дика &nbsp;на &nbsp;обід,<br>\nКоли &nbsp;утроба, &nbsp;до &nbsp;м'ясива &nbsp;ласа,<br>\nБолить, &nbsp;немов &nbsp;у &nbsp;ній &nbsp;колючий &nbsp;глід,<br>\nАле, &nbsp;про &nbsp;що &nbsp;б &nbsp;не &nbsp;свідчила &nbsp;гримаса,<br>\nНожа &nbsp;не &nbsp;зводить &nbsp;на &nbsp;холодний &nbsp;труп<br>\nЗаради &nbsp;учти &nbsp;між &nbsp;низьких &nbsp;халуп.<br>\n<br>\n138<br>\nМеткий &nbsp;Максим, &nbsp;розвогнивши &nbsp;повстання,<br>\nПро &nbsp;людську &nbsp;гідність &nbsp;переможно &nbsp;дбав.<br>\nДопоки &nbsp;вирине &nbsp;зоря &nbsp;дорання<br>\nЧи &nbsp;блисне &nbsp;сонце &nbsp;на &nbsp;росини &nbsp;трав, &nbsp;-<br>\nЮгав, &nbsp;як &nbsp;яструб, &nbsp;сиплячи &nbsp;вітання:<br>\n\"Сьогодні &nbsp;пан, &nbsp;а &nbsp;завтра &nbsp;- &nbsp;хоч &nbsp;пропав!\"<br>\nГукав, &nbsp;метаючи &nbsp;в &nbsp;райком &nbsp;гранати:<br>\n\"Гуляйте, &nbsp;браття, &nbsp;двічі &nbsp;не &nbsp;вмирати!\"<br>\n<br>\n139<br>\nГуляли &nbsp;всі, &nbsp;хто &nbsp;вийти &nbsp;міг &nbsp;надвір<br>\nІ &nbsp;замашного &nbsp;списа &nbsp;підгострити;<br>\nВажкої &nbsp;помсти &nbsp;ненаситний &nbsp;звір<br>\nЗавив &nbsp;у &nbsp;кожному. &nbsp;Вогонь &nbsp;відкритий,<br>\nКосивши &nbsp;зайд, &nbsp;підводячи &nbsp;невір,<br>\nНайбільш &nbsp;партійцям &nbsp;прагнув &nbsp;догодити,<br>\nБо &nbsp;це &nbsp;ж &nbsp;вони, &nbsp;зневолення &nbsp;посли,<br>\nГолодну &nbsp;смерть &nbsp;народові &nbsp;несли.<br>\n<br>\n140<br>\nГуляли &nbsp;коси, &nbsp;рогачі &nbsp;й &nbsp;сокири,<br>\nБо &nbsp;зброї &nbsp;обмаль &nbsp;на &nbsp;руках &nbsp;було.<br>\nНа &nbsp;три &nbsp;округи &nbsp;клекотали &nbsp;вири;<br>\nЛюбивши &nbsp;поле, &nbsp;не &nbsp;одне &nbsp;село<br>\nВідрадно &nbsp;бачило, &nbsp;як &nbsp;ратай &nbsp;хирий<br>\nСтавав &nbsp;на &nbsp;ноги. &nbsp;Бурею &nbsp;несло<br>\nЙого &nbsp;по &nbsp;хліб. &nbsp;Журба &nbsp;втікала &nbsp;чорна &nbsp;-<br>\nІ &nbsp;радо &nbsp;в &nbsp;клунях &nbsp;деренчали &nbsp;жорна.<br>\n<br>\n141<br>\nЛише &nbsp;обком &nbsp;ніколи &nbsp;не &nbsp;гуляв,<br>\nСидівши &nbsp;сидьма &nbsp;лячно &nbsp;в &nbsp;Січеславі<br>\n(Дніпропетрівському), &nbsp;з &nbsp;усіх &nbsp;об'яв,<br>\nЩо &nbsp;скрізь &nbsp;на &nbsp;мурах &nbsp;тріпались, &nbsp;діряві,<br>\nГрозив &nbsp;покарою &nbsp;й &nbsp;депеші &nbsp;слав<br>\nМоскві &nbsp;до &nbsp;Сталіна. &nbsp;В &nbsp;злобі &nbsp;неправі,<br>\nЕнкаведисти &nbsp;навогняли &nbsp;гнів,<br>\nПолюючи &nbsp;на &nbsp;влади &nbsp;ворогів.<br>\n<br>\n142<br>\nЛиха, &nbsp;ненависна, &nbsp;чужа &nbsp;радвлада<br>\nДо &nbsp;кости &nbsp;в'їлась &nbsp;за &nbsp;дванадцять &nbsp;літ.<br>\nЇї &nbsp;позбутися &nbsp;б &nbsp;навіки &nbsp;рада<br>\nУся &nbsp;країна &nbsp;й &nbsp;немосковський &nbsp;світ.<br>\nКоли &nbsp;з &nbsp;розпуки &nbsp;проти &nbsp;хлібокрада<br>\nСпахнув &nbsp;селянський &nbsp;порив &nbsp;у &nbsp;зеніт, &nbsp;-<br>\nПовстанським &nbsp;вітром &nbsp;захопила &nbsp;ера<br>\nРобітника, &nbsp;службовця &nbsp;й &nbsp;інженера.<br>\n<br>\n143<br>\nЯк &nbsp;спис, &nbsp;нагострене, &nbsp;палке &nbsp;перо<br>\nПідняв &nbsp;на &nbsp;північ &nbsp;Хвильовий &nbsp;Микола,<br>\nНазрілий &nbsp;гнів, &nbsp;як &nbsp;спінений &nbsp;Дніпро,<br>\nВергнувши &nbsp;гордо &nbsp;Харкова &nbsp;довкола:<br>\n\"Геть &nbsp;від &nbsp;Москви!\" &nbsp;- &nbsp;різнуло &nbsp;під &nbsp;ребро<br>\nСтолицю &nbsp;здирства, &nbsp;що &nbsp;чигала &nbsp;гола.<br>\nМикола &nbsp;Скрипник, &nbsp;Любченко &nbsp;Панас &nbsp;-<br>\nІ &nbsp;ті &nbsp;пристати &nbsp;прагнули &nbsp;до &nbsp;мас.<br>\n<br>\n144<br>\nАле &nbsp;заплутались &nbsp;непевні &nbsp;крила,<br>\nОброслі &nbsp;вкрай &nbsp;червоним &nbsp;тягарем.<br>\nКоли &nbsp;на &nbsp;повний &nbsp;голос &nbsp;говорила<br>\nПовстанська &nbsp;мста, &nbsp;- &nbsp;запрагла &nbsp;теорем,<br>\nОбох &nbsp;їх &nbsp;стріла &nbsp;вислуга &nbsp;похила<br>\n(Отак &nbsp;ходили &nbsp;євнухи &nbsp;в &nbsp;гарем).<br>\nТож &nbsp;не &nbsp;знайшлося &nbsp;в &nbsp;них &nbsp;земної &nbsp;сили &nbsp;-<br>\nІ &nbsp;кулю &nbsp;в &nbsp;лоб &nbsp;собі &nbsp;вони &nbsp;пустили.<br>\n<br>\n145<br>\nТак, &nbsp;може, &nbsp;й &nbsp;треба &nbsp;всім &nbsp;отим &nbsp;вождям,<br>\nЩо &nbsp;слугували &nbsp;лютому &nbsp;Кремлеві.<br>\nНіщо &nbsp;не &nbsp;красить &nbsp;їхніх &nbsp;темних &nbsp;ям,<br>\nНіхто &nbsp;й &nbsp;не &nbsp;знає, &nbsp;де &nbsp;вони, &nbsp;сталеві,<br>\nЛягли &nbsp;кістьми. &nbsp;Яким, &nbsp;чиїм &nbsp;кущам<br>\nДають &nbsp;поживу? &nbsp;Навіть &nbsp;Тавелеви<br>\nПожали &nbsp;славу. &nbsp;Їм &nbsp;же, &nbsp;голосним,<br>\nНе &nbsp;склав &nbsp;пошани &nbsp;\"дорогий\" &nbsp;вітчим.<br>\n<br>\n146<br>\nПідступний &nbsp;вождь, &nbsp;лукавий &nbsp;Джуґашвілі,<br>\nЩо &nbsp;згорда &nbsp;Сталіном &nbsp;себе &nbsp;нарік,<br>\nДопавши &nbsp;влади, &nbsp;змисли &nbsp;озвірілі<br>\nНестримно &nbsp;збурюючи &nbsp;з &nbsp;року &nbsp;в &nbsp;рік,<br>\n\"Хохлами\" &nbsp;правив. &nbsp;На &nbsp;народнім &nbsp;тілі<br>\nВін &nbsp;тавра &nbsp;й &nbsp;близни &nbsp;випікав &nbsp;навік,<br>\nЩоб &nbsp;завжди &nbsp;й &nbsp;скрізь, &nbsp;як &nbsp;жах &nbsp;Сарданапала,<br>\nМоскви &nbsp;сваволя &nbsp;твердо &nbsp;панувала.<br>\n<br>\n147<br>\nІ &nbsp;вождь &nbsp;у &nbsp;сказі &nbsp;лютому &nbsp;послав<br>\nПолки &nbsp;піхоти &nbsp;з &nbsp;повзами &nbsp;новими<br>\nНа &nbsp;непокірних &nbsp;оборонців &nbsp;прав.<br>\nЯк &nbsp;темні &nbsp;хмари, &nbsp;попливли &nbsp;за &nbsp;ними<br>\nЗлобою &nbsp;підняті &nbsp;гурти &nbsp;невгав &nbsp;-<br>\nКраями &nbsp;круч &nbsp;і &nbsp;схилами &nbsp;крутими &nbsp;-<br>\nІ &nbsp;той, &nbsp;хто &nbsp;з &nbsp;голоду &nbsp;раніш &nbsp;не &nbsp;вмер,<br>\nВід &nbsp;кулі &nbsp;з &nbsp;подвигом &nbsp;поліг &nbsp;тепер.<br>\n<br>\n148<br>\nМаксим, &nbsp;свідомий &nbsp;хижої &nbsp;розправи,<br>\nХоробро &nbsp;бився &nbsp;в &nbsp;довгому &nbsp;бою &nbsp;-<br>\nУпав, &nbsp;підкошений, &nbsp;на &nbsp;рідні &nbsp;трави<br>\nПроливши &nbsp;кров &nbsp;розгнівану &nbsp;свою...<br>\nПалила &nbsp;ночі &nbsp;прихлюпами &nbsp;слави<br>\nЖага &nbsp;жалоби &nbsp;чорної &nbsp;в &nbsp;краю,<br>\nЗ &nbsp;якого &nbsp;сотням, &nbsp;тисячам, &nbsp;Павлові<br>\nСтежки &nbsp;в &nbsp;Сибір &nbsp;послалися &nbsp;тернові.<br>\n<br>\n149<br>\nГригорій &nbsp;вижив. &nbsp;Повністю &nbsp;вцілів,<br>\nЩоб &nbsp;чисту &nbsp;правду &nbsp;понести &nbsp;по &nbsp;світу,<br>\nБудити &nbsp;совість &nbsp;думальних &nbsp;голів,<br>\nНеправди &nbsp;чин, &nbsp;біду &nbsp;несамовиту<br>\nРазити &nbsp;жаром &nbsp;ваговитих &nbsp;слів.<br>\nКолись &nbsp;отак, &nbsp;сягаючи &nbsp;зеніту,<br>\nМіж &nbsp;давніх &nbsp;воїв &nbsp;ставши &nbsp;в &nbsp;аванґард,<br>\nКріпив &nbsp;потугу &nbsp;зваги &nbsp;кельський &nbsp;бард.<br>\n<br>\n150<br>\nЧитачу &nbsp;ревний, &nbsp;не &nbsp;кінець &nbsp;- &nbsp;початок<br>\nПовстанській &nbsp;дії. &nbsp;Житиме &nbsp;в &nbsp;віках<br>\nНовітня &nbsp;слава. &nbsp;Негучний &nbsp;мій &nbsp;статок,<br>\nТа &nbsp;щирий &nbsp;словом. &nbsp;Буде &nbsp;ще &nbsp;в &nbsp;рядках<br>\nСнаги &nbsp;для &nbsp;хлопців, &nbsp;ніги &nbsp;для &nbsp;дівчаток,<br>\nВсього &nbsp;ще &nbsp;буде &nbsp;- &nbsp;ворогам &nbsp;на &nbsp;страх!<br>\nТобі, &nbsp;в &nbsp;тужбі &nbsp;за &nbsp;рідною &nbsp;землею,<br>\nТворю &nbsp;скорботно &nbsp;довгу &nbsp;епопею.\n\n\n<br><br>\n"
}