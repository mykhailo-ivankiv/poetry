{
  "author": "S-n3HtBTP",
  "id": "x1l7qiq_0",
  "title": "ПРИТЧА ПРО СМЕРТЬ",
  "link": "metrs_poem.php?poem=9601",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ПРИТЧА ПРО СМЕРТЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДід &nbsp;Іван &nbsp;косив &nbsp;траву &nbsp;-<br>\nЙшла &nbsp;робота &nbsp;туго.<br>\nСтала &nbsp;біля &nbsp;нього &nbsp;Смерть.<br>\n- &nbsp;Добрий &nbsp;день, &nbsp;дідуго!<br>\n<br>\nВже &nbsp;своє &nbsp;ти &nbsp;відробив<br>\nІ &nbsp;відпарубочив.<br>\nОсь &nbsp;прийшла &nbsp;я, &nbsp;щоб &nbsp;тебе<br>\nПровести &nbsp;на &nbsp;спочив.<br>\n<br>\n- &nbsp;Знаю, &nbsp;- &nbsp;відповів &nbsp;старий<br>\nІ &nbsp;почав &nbsp;просити: &nbsp;-<br>\nДайте, &nbsp;кумонько, &nbsp;мені<br>\nПоле &nbsp;докосити.<br>\n<br>\nНебагато &nbsp;праці &nbsp;тут, &nbsp;-<br>\nМоже, &nbsp;до &nbsp;обіду... &nbsp;-<br>\nСмерть &nbsp;погодилась: &nbsp;- &nbsp;Я &nbsp;жду,<br>\nТільки &nbsp;квапся, &nbsp;діду!<br>\n<br>\nПочекала &nbsp;п'ять &nbsp;хвилин,<br>\nПотім &nbsp;од &nbsp;нудоти<br>\nКосаря &nbsp;взялась &nbsp;вона<br>\nКпинами &nbsp;колоти:<br>\n<br>\n- &nbsp;Го, &nbsp;кладеш &nbsp;ти, &nbsp;мов &nbsp;юнак, &nbsp;-<br>\nНе &nbsp;валик, &nbsp;а &nbsp;гори.<br>\nЩо &nbsp;то &nbsp;значить &nbsp;- &nbsp;діденя<br>\nМолоде &nbsp;та &nbsp;скоре.<br>\n<br>\nДе &nbsp;ви &nbsp;бачили &nbsp;таку<br>\nЗолоту &nbsp;людину &nbsp;-<br>\nТрудиться, &nbsp;хоч &nbsp;помирать<br>\nМає &nbsp;за &nbsp;годину.<br>\n<br>\nНу &nbsp;й &nbsp;попався &nbsp;екземпляр,<br>\nХитрий &nbsp;чоловічок...<br>\nТа &nbsp;тобі &nbsp;потрібно &nbsp;ще<br>\nДесять &nbsp;п'ятирічок,<br>\n<br>\nЩоб &nbsp;це &nbsp;поле &nbsp;докосить &nbsp;-<br>\nСите &nbsp;та &nbsp;безкрає.<br>\nТи &nbsp;збрехав, &nbsp;та &nbsp;знай &nbsp;- &nbsp;брехлій<br>\nТакож &nbsp;помирає!<br>\n<br>\nДід &nbsp;розправився. &nbsp;На &nbsp;Смерть<br>\nГлипнув &nbsp;сатаною.<br>\n- &nbsp;Ти &nbsp;помовчала &nbsp;б, &nbsp;а &nbsp;ні, &nbsp;-<br>\nТо &nbsp;коси &nbsp;зі &nbsp;мною!<br>\n<br>\nПоклепай &nbsp;свою &nbsp;косу,<br>\nПозгинайся &nbsp;трохи,<br>\nСпробуй &nbsp;кураї &nbsp;стинать<br>\nІ &nbsp;чортополохи.<br>\n<br>\nЗапусти &nbsp;свій &nbsp;інструмент<br>\nУ &nbsp;траву &nbsp;шовкову.<br>\nНе &nbsp;лінуйся. &nbsp;І &nbsp;давай<br>\nСкладемо &nbsp;умову:<br>\n<br>\nЯк &nbsp;мене &nbsp;наздоженеш,<br>\nТо &nbsp;стинай, &nbsp;мов &nbsp;сою, &nbsp;-<br>\nТа &nbsp;як &nbsp;я &nbsp;твою &nbsp;п'яту<br>\nВідмахну &nbsp;косою,<br>\n<br>\nЖити &nbsp;даш &nbsp;мені &nbsp;іще<br>\nСтільки, &nbsp;скільки &nbsp;схочу!<br>\n- &nbsp;Згода! &nbsp;- &nbsp;радо &nbsp;Смерь &nbsp;бере<br>\nРучку &nbsp;парубочу.<br>\n<br>\nПочалася &nbsp;боротьба.<br>\nСмерть &nbsp;кістками &nbsp;стука,<br>\nА &nbsp;коса &nbsp;її &nbsp;сичить,<br>\nНаче &nbsp;та &nbsp;гадюка.<br>\n<br>\nАле &nbsp;швидше &nbsp;йде &nbsp;дідусь,<br>\nБо &nbsp;на &nbsp;тому &nbsp;полі<br>\nЗнає &nbsp;кожну &nbsp;купину,<br>\nНаче &nbsp;власні &nbsp;болі.<br>\n<br>\nВін &nbsp;обкошує &nbsp;кущі,<br>\nГнізда, &nbsp;муравлища...<br>\nСмерть &nbsp;стинає &nbsp;все &nbsp;підряд,<br>\nЯк &nbsp;вогненна &nbsp;хвища.<br>\n<br>\nБо &nbsp;для &nbsp;Смерті &nbsp;все &nbsp;- &nbsp;трава:<br>\nМурашки, &nbsp;писклята,<br>\nГлід, &nbsp;людина &nbsp;і &nbsp;душа,<br>\nНаче &nbsp;птах, &nbsp;крилата.<br>\n<br>\nНе &nbsp;говорить &nbsp;Смерть &nbsp;ні &nbsp;з &nbsp;ким<br>\nЛагідно &nbsp;й &nbsp;уклінно.<br>\nЙде &nbsp;вона. &nbsp;Все &nbsp;на &nbsp;землі<br>\nОбертає &nbsp;в &nbsp;сіно.<br>\n<br>\nСвище &nbsp;й &nbsp;мерехтить &nbsp;коса &nbsp;-<br>\nЛюта, &nbsp;тонколеза.<br>\nПадає, &nbsp;немов &nbsp;стебло,<br>\nМолода &nbsp;береза.<br>\n<br>\nПідлітають &nbsp;явори<br>\nНад &nbsp;смертельним &nbsp;жалом.<br>\nОпікає &nbsp;діда &nbsp;Смерть<br>\nПоглядом &nbsp;зухвалим.<br>\n<br>\nДіду &nbsp;дихає &nbsp;вона,<br>\nЯк &nbsp;хуртеча, &nbsp;в &nbsp;спину.<br>\nБуйне &nbsp;дерево &nbsp;кладе,<br>\nНаче &nbsp;бадилину.<br>\n<br>\nДумає &nbsp;старий: &nbsp;\"Пожди,<br>\nВийдем &nbsp;на &nbsp;поляну,<br>\nДе &nbsp;мій &nbsp;дуб &nbsp;росте. &nbsp;Ось &nbsp;там<br>\nЯ &nbsp;не &nbsp;тебе &nbsp;гляну!\"<br>\n<br>\nІ &nbsp;навмисне &nbsp;дід &nbsp;веде<br>\nЗлобну &nbsp;костомаху<br>\nДо &nbsp;титана. &nbsp;- &nbsp;Ось &nbsp;його<br>\nТи &nbsp;зітни &nbsp;з &nbsp;розмаху!<br>\n<br>\nДуб &nbsp;широкий, &nbsp;наче &nbsp;світ, &nbsp;-<br>\nНебеса &nbsp;зелені.<br>\nДзенькнула &nbsp;коса, &nbsp;немов<br>\nМідяки &nbsp;в &nbsp;кишені.<br>\n<br>\nВ &nbsp;деревище &nbsp;по &nbsp;кісся<br>\nУвігналась &nbsp;кіска,<br>\nТа &nbsp;звалити &nbsp;не &nbsp;змогла<br>\nТого &nbsp;обеліска.<br>\n<br>\nДуб &nbsp;її &nbsp;піймав &nbsp;і &nbsp;вже<br>\nВідпустить &nbsp;не &nbsp;хоче.<br>\nСіпається &nbsp;Смерть, &nbsp;а &nbsp;дід<br>\nП'яти &nbsp;їй &nbsp;лоскоче.<br>\n<br>\n- &nbsp;Ти &nbsp;вважай, &nbsp;моя &nbsp;кумо,<br>\nВідрубаю &nbsp;ноги.<br>\nАбо &nbsp;далі &nbsp;ти &nbsp;коси,<br>\nАбо &nbsp;геть &nbsp;з &nbsp;дороги!<br>\n<br>\nСмерть &nbsp;- &nbsp;у &nbsp;просьби: &nbsp;- &nbsp;Почекай!<br>\nЩо &nbsp;за &nbsp;вдача &nbsp;груба...<br>\nПоможи &nbsp;мені &nbsp;косу<br>\nВитягнути &nbsp;з &nbsp;дуба!<br>\n<br>\n- &nbsp;Витягай &nbsp;собі &nbsp;сама! &nbsp;-<br>\nДід &nbsp;промовив &nbsp;строго. &nbsp;-<br>\nІ &nbsp;завчасу &nbsp;не &nbsp;приходь<br>\nДо &nbsp;людей, &nbsp;небого!<br>\n<br>\nДоки &nbsp;я &nbsp;працюю, &nbsp;ти<br>\nНе &nbsp;страшна &nbsp;для &nbsp;мене.<br>\nІ &nbsp;не &nbsp;зітнеш &nbsp;ти &nbsp;мене,<br>\nЯк &nbsp;гілля &nbsp;зелене.<br>\n<br>\nЙди &nbsp;губити &nbsp;по &nbsp;світах<br>\nСилу &nbsp;войовничу.<br>\nА &nbsp;по &nbsp;мене &nbsp;ти &nbsp;прийдеш,<br>\nЯк &nbsp;тебе &nbsp;покличу!<br><br><em>1978</em>\n\n\n<br><br>\n"
}