{
  "author": "y7SfuFjQ",
  "id": "wNCTkS-o",
  "title": "КАЗКА ПРО ЛЕЛЕК ТА ПАВЛИКА-МАНДРІВНИКА",
  "link": "metrs_poem.php?poem=16303",
  "html": "\n<h4></h4>\n\n<a href=\"/metrs.php?id=208&amp;type=tvorch\" class=\"redhr1\">Творчість</a> |\n<a href=\"/metrs.php?id=208&amp;type=biogr\" class=\"redhr1\">Біографія</a> |\n<a href=\"/metrs.php?id=208&amp;type=critiques\" class=\"redhr1\">Критика</a>\n\n<h4>КАЗКА ПРО ЛЕЛЕК ТА ПАВЛИКА-МАНДРІВНИКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;<br>\nЛетіли &nbsp;лелеки &nbsp;<br>\nУ &nbsp;краї &nbsp;далекі. &nbsp;<br>\nМають &nbsp;крилечками &nbsp;<br>\nПомежи &nbsp;хмарками, &nbsp;<br>\nОй, &nbsp;та &nbsp;й &nbsp;попід &nbsp;небесами. &nbsp;<br>\n<br>\nЖили &nbsp;— &nbsp;не &nbsp;тужили, &nbsp;— &nbsp;<br>\nЗ &nbsp;Павликом &nbsp;дружили. &nbsp;<br>\nСамі &nbsp;полетіли, &nbsp;<br>\nПавлика &nbsp;лишили, &nbsp;<br>\nТяжко &nbsp;ж &nbsp;його &nbsp;зажурили. &nbsp;<br>\n<br>\nНе &nbsp;летіть, &nbsp;лелеки, &nbsp;<br>\nУ &nbsp;краї &nbsp;далекі! &nbsp;<br>\nБудемо &nbsp;гуляти, &nbsp;<br>\nРазом &nbsp;зимувати, &nbsp;— &nbsp;<br>\nЄ &nbsp;в &nbsp;мене &nbsp;санки &nbsp;і &nbsp;лещата. &nbsp;<br>\n<br>\nЄ &nbsp;в &nbsp;мене &nbsp;рушниця &nbsp;<br>\nІ &nbsp;шабля-сестриця, &nbsp;<br>\nЄ &nbsp;і &nbsp;лук, &nbsp;і &nbsp;стрілки, &nbsp;<br>\nЗостаньтеся &nbsp;тільки, &nbsp;<br>\nБуду, &nbsp;буду &nbsp;я &nbsp;вас &nbsp;захищати. &nbsp;<br>\n<br>\nОзвались &nbsp;лелеки &nbsp;<br>\nДо &nbsp;нього &nbsp;здалека: &nbsp;<br>\n“Ні &nbsp;на &nbsp;тих &nbsp;лещатах, &nbsp;<br>\nАні &nbsp;на &nbsp;санчатах &nbsp;<br>\nМи &nbsp;не &nbsp;вмієм, &nbsp;милий, &nbsp;гуляти. &nbsp;<br>\n<br>\nВсі &nbsp;ми &nbsp;довгоносі, &nbsp;<br>\nТа &nbsp;ще &nbsp;й &nbsp;ноги &nbsp;босі, &nbsp;— &nbsp;<br>\nЯк &nbsp;нам &nbsp;зимувати, &nbsp;<br>\nВ &nbsp;снігах &nbsp;потопати? &nbsp;<br>\nДе &nbsp;ж &nbsp;ми &nbsp;візьмем &nbsp;чоботята? &nbsp;<br>\n<br>\nПавлику, &nbsp;наш &nbsp;друже! &nbsp;<br>\nНе &nbsp;журися &nbsp;дуже: &nbsp;<br>\nЯк &nbsp;сніжок &nbsp;розстане, &nbsp;<br>\nЯк &nbsp;зима &nbsp;пролине, &nbsp;<br>\nМи &nbsp;поприлітаєм &nbsp;<br>\nЗнов &nbsp;на &nbsp;Україну. &nbsp;<br>\n<br>\nЗ &nbsp;білими &nbsp;хмарками, &nbsp;<br>\nРазом &nbsp;з &nbsp;ластівками &nbsp;<br>\nМи &nbsp;поприлітаєм &nbsp;<br>\nО &nbsp;весняній &nbsp;днині, &nbsp;<br>\nБо &nbsp;немає &nbsp;краще, &nbsp;<br>\nЯк &nbsp;на &nbsp;Україні! &nbsp;<br>\n<br>\nА &nbsp;як &nbsp;будем &nbsp;знову &nbsp;<br>\nВ &nbsp;вирій &nbsp;вирушати, &nbsp;<br>\nТоді, &nbsp;може, &nbsp;візьмем &nbsp;<br>\nПавлика &nbsp;гуляти. &nbsp;<br>\n<br>\nЯк &nbsp;буде &nbsp;слухняний, &nbsp;<br>\nТа &nbsp;буде &nbsp;хороший, &nbsp;<br>\nТа &nbsp;в &nbsp;своєї &nbsp;мами &nbsp;<br>\nДозволу &nbsp;попросить”. &nbsp;<br>\n<br>\nІІ &nbsp;<br>\nОдійшли &nbsp;морози, &nbsp;<br>\nОдійшли &nbsp;пороші. &nbsp;<br>\nПавлик &nbsp;був &nbsp;розумний, &nbsp;<br>\nЧемний &nbsp;і &nbsp;хороший. &nbsp;<br>\n<br>\nСлухав &nbsp;татка &nbsp;й &nbsp;маму &nbsp;<br>\nІ &nbsp;любив &nbsp;звірята, &nbsp;<br>\nІ &nbsp;малу &nbsp;сестричку, &nbsp;<br>\nГолуби &nbsp;й &nbsp;крільчата. &nbsp;<br>\n<br>\nВиглядав &nbsp;з &nbsp;віконця, &nbsp;<br>\nПоглядав &nbsp;далеко: &nbsp;<br>\nЧи &nbsp;не &nbsp;прибувають &nbsp;<br>\nЗ &nbsp;вирію &nbsp;лелеки? &nbsp;<br>\n<br>\nУже &nbsp;прибувають, &nbsp;<br>\nКрилечками &nbsp;мають, &nbsp;<br>\nРадісно &nbsp;з &nbsp;весною &nbsp;<br>\nВсіх &nbsp;поздоровляють! &nbsp;<br>\n<br>\nІ &nbsp;звили &nbsp;гніздечко &nbsp;<br>\nОсьде &nbsp;на &nbsp;тополі. &nbsp;<br>\nБлизько &nbsp;біля &nbsp;хати, &nbsp;<br>\nВ &nbsp;Павлика &nbsp;надворі. &nbsp;<br>\n<br>\nЦілі &nbsp;дні &nbsp;клекочуть &nbsp;— &nbsp;<br>\nДзьобами &nbsp;стукочуть. &nbsp;<br>\nІ &nbsp;лелека-батько, &nbsp;<br>\nІ &nbsp;лелека-мати... &nbsp;<br>\n<br>\nОсь &nbsp;уже &nbsp;в &nbsp;гніздечку &nbsp;<br>\nМалі &nbsp;лелечата. &nbsp;<br>\nМалі &nbsp;лелечата &nbsp;— &nbsp;<br>\nПрехороші &nbsp;діти. &nbsp;<br>\nПідіймають &nbsp;вгору &nbsp;<br>\nДзьобики &nbsp;розкриті. &nbsp;<br>\n<br>\nКличуть &nbsp;бітька &nbsp;й &nbsp;маму, &nbsp;<br>\nЧом &nbsp;вони &nbsp;не &nbsp;бавлять?.. &nbsp;<br>\nА &nbsp;внизу &nbsp;радіє &nbsp;— &nbsp;<br>\nБереже &nbsp;їх &nbsp;Павлик. &nbsp;<br>\n<br>\nВ &nbsp;нього &nbsp;лук &nbsp;і &nbsp;стрілки, &nbsp;<br>\nШабелька &nbsp;при &nbsp;боці... &nbsp;<br>\nОтакі &nbsp;бувають &nbsp;<br>\nКозаки-молодці! &nbsp;<br>\n<br>\nЗаписавсь &nbsp;одразу &nbsp;<br>\nВ &nbsp;козаки &nbsp;завзяті, &nbsp;<br>\nЩоб &nbsp;ніхто &nbsp;не &nbsp;скривдив &nbsp;<br>\nМалі &nbsp;лелечата. &nbsp;<br>\n<br>\nОй, &nbsp;прийшли &nbsp;уранці &nbsp;<br>\nВовки-сіроманці: &nbsp;<br>\n“Де &nbsp;тут &nbsp;є &nbsp;пташата &nbsp;— &nbsp;<br>\nМалі &nbsp;лелечата?..” &nbsp;<br>\n<br>\nБатько, &nbsp;мати &nbsp;в &nbsp;полі &nbsp;— &nbsp;<br>\nНічого &nbsp;не &nbsp;бачать. &nbsp;<br>\nПлачуть &nbsp;малі &nbsp;діти &nbsp;— &nbsp;<br>\nЛелечата &nbsp;плачуть. &nbsp;<br>\n<br>\nСтали &nbsp;розбишаки &nbsp;<br>\nГніздо &nbsp;руйнувати, &nbsp;<br>\nГніздо &nbsp;руйнувати, &nbsp;<br>\nДіток &nbsp;забирати. &nbsp;<br>\n<br>\nНе &nbsp;чують &nbsp;лелеки, &nbsp;<br>\nПо &nbsp;полю &nbsp;гуляють, &nbsp;<br>\nДіточкам &nbsp;маленьким &nbsp;<br>\nГостинці &nbsp;збирають. &nbsp;<br>\n<br>\nЯк &nbsp;узяв &nbsp;тут &nbsp;Павлик &nbsp;<br>\nТа &nbsp;як &nbsp;стрельнув &nbsp;з &nbsp;лука! &nbsp;<br>\nТа &nbsp;й &nbsp;улучив &nbsp;вовка &nbsp;<br>\nПоміж &nbsp;самі &nbsp;вуха! &nbsp;<br>\n<br>\nА &nbsp;тує &nbsp;вовчицю &nbsp;— &nbsp;<br>\nВ &nbsp;саму &nbsp;потилицю! &nbsp;<br>\nА &nbsp;тії &nbsp;вовчата &nbsp;— &nbsp;<br>\nПоміж &nbsp;оченята. &nbsp;<br>\n“Не &nbsp;ходіть! &nbsp;<br>\nЗабирать! &nbsp;<br>\nЛелечата!” &nbsp;<br>\n<br>\nЗраділи &nbsp;лелеки &nbsp;— &nbsp;<br>\nІ &nbsp;батько, &nbsp;і &nbsp;мати: &nbsp;<br>\n“Павлика &nbsp;ж &nbsp;ми &nbsp;будем &nbsp;<br>\nПовік &nbsp;шанувати! &nbsp;<br>\nЗаберем &nbsp;з &nbsp;собою &nbsp;<br>\nЗа &nbsp;море &nbsp;гуляти”. &nbsp;<br>\n<br>\nІІІ &nbsp;<br>\nЛетіли &nbsp;лелеки &nbsp;<br>\nЗа &nbsp;море &nbsp;удруге, &nbsp;<br>\nЗабрали &nbsp;з &nbsp;собою &nbsp;<br>\nІ &nbsp;малого &nbsp;друга. &nbsp;<br>\n<br>\nЛетіли &nbsp;далеко &nbsp;<br>\nПопід &nbsp;небесами, &nbsp;<br>\nПопід &nbsp;небесами, &nbsp;<br>\nПомежи &nbsp;хмарками. &nbsp;<br>\n<br>\nДзьобом &nbsp;стукотіли, &nbsp;<br>\nКрильми &nbsp;тріпотіли, &nbsp;— &nbsp;<br>\nУ &nbsp;далекий &nbsp;вирій &nbsp;— &nbsp;<br>\nВ &nbsp;Африку &nbsp;летіли. &nbsp;<br>\n<br>\nА &nbsp;поперед &nbsp;ними &nbsp;<br>\nТа &nbsp;й &nbsp;понад &nbsp;морями &nbsp;<br>\nЛастівки &nbsp;моторні &nbsp;<br>\nНесли &nbsp;телеграми. &nbsp;<br>\n<br>\nТелеграми &nbsp;в &nbsp;вирій: &nbsp;<br>\n“ЗБИРАЙТЕСЯ, &nbsp;ЗВІРІ, &nbsp;<br>\nКУЦІ &nbsp;Й &nbsp;ДОВГОХВОСТІ! &nbsp;<br>\nЗУСТРІЧАЙТЕ &nbsp;<br>\nЗ &nbsp;УКРАЇНИ &nbsp;ГОСТІ!..” &nbsp;<br>\n<br>\nСлони &nbsp;прочитали &nbsp;<br>\nІ &nbsp;сурмити &nbsp;стали: &nbsp;<br>\n<br>\n“ЗБИРАЙТЕСЯ, &nbsp;ЗВІРІ &nbsp;<br>\nЧОРНІ, &nbsp;БІЛІ &nbsp;Й &nbsp;СІРІ. &nbsp;<br>\nБУДЕМО &nbsp;ВІТАТИ, &nbsp;<br>\nБУДЕМ &nbsp;ЗУСТРІЧАТИ, &nbsp;<br>\nГОСТЕЙ &nbsp;З &nbsp;УКРАЇНИ &nbsp;<br>\nШАНУВАТИ”. &nbsp;<br>\n<br>\nЧорні &nbsp;крокодили &nbsp;<br>\nК &nbsp;морю &nbsp;виходили &nbsp;<br>\nІ &nbsp;ґіпопотами &nbsp;<br>\nПрибули &nbsp;з &nbsp;квітками. &nbsp;<br>\nМавпи, &nbsp;і &nbsp;жирафи, &nbsp;<br>\nІ &nbsp;ногаті &nbsp;струсі &nbsp;— &nbsp;<br>\nПрибули &nbsp;і &nbsp;дітки, &nbsp;<br>\nІ &nbsp;старі &nbsp;матусі. &nbsp;<br>\nІ &nbsp;смугасті &nbsp;зебри, &nbsp;<br>\nГрубі &nbsp;носороги, &nbsp;— &nbsp;<br>\nПосідали &nbsp;рядом, &nbsp;<br>\nПідібгавши &nbsp;ноги. &nbsp;<br>\nТут &nbsp;іще &nbsp;й &nbsp;акула &nbsp;<br>\nХвостиком &nbsp;майнула, &nbsp;<br>\nЗ &nbsp;моря &nbsp;виходила, &nbsp;<br>\nРечі &nbsp;говорила. &nbsp;<br>\n<br>\nЗ &nbsp;нею &nbsp;всі &nbsp;малята &nbsp;— &nbsp;<br>\nДрібні &nbsp;акулята, &nbsp;— &nbsp;<br>\nНазбирали &nbsp;в &nbsp;морі &nbsp;<br>\nПодарунків &nbsp;гору. &nbsp;<br>\n<br>\nЗасурмили &nbsp;сурми, &nbsp;<br>\nЗахитались &nbsp;скелі &nbsp;— &nbsp;<br>\nПавлика &nbsp;стрічати &nbsp;<br>\nСлон &nbsp;іде &nbsp;веселий, &nbsp;<br>\n<br>\nА &nbsp;за &nbsp;ним &nbsp;малятко &nbsp;— &nbsp;<br>\nМале &nbsp;слоненятко, &nbsp;— &nbsp;<br>\nНосиком &nbsp;киває, &nbsp;<br>\nПавлика &nbsp;стрічає. &nbsp;<br>\n<br>\nТак &nbsp;усі &nbsp;стояли, &nbsp;<br>\nКвітами &nbsp;махали &nbsp;— &nbsp;<br>\nГостей &nbsp;з &nbsp;України &nbsp;<br>\nЗустрічали. &nbsp;<br>\n<br>\nІV &nbsp;<br>\nПавлик &nbsp;у &nbsp;Африці &nbsp;<br>\n<br>\nТак &nbsp;оце &nbsp;та &nbsp;Африка?! &nbsp;<br>\nТак &nbsp;оце &nbsp;той &nbsp;вирій?! &nbsp;<br>\nХодить, &nbsp;ходить &nbsp;сонечко &nbsp;<br>\nПо &nbsp;пустелі &nbsp;сірій. &nbsp;<br>\n<br>\nПопереду &nbsp;— &nbsp;море, &nbsp;<br>\nА &nbsp;позаду &nbsp;— &nbsp;гори, &nbsp;<br>\nМежи &nbsp;ними &nbsp;один &nbsp;пісок, &nbsp;<br>\nГоре &nbsp;ж &nbsp;мені, &nbsp;горе! &nbsp;<br>\n<br>\nКам’яні &nbsp;доріжки &nbsp;<br>\nПокололи &nbsp;ніжки. &nbsp;<br>\nВід &nbsp;жари &nbsp;в &nbsp;пустині &nbsp;<br>\nПухирі &nbsp;на &nbsp;спині. &nbsp;<br>\n“НІ, &nbsp;НЕМАЄ &nbsp;КРАЩЕ &nbsp;В &nbsp;СВІТІ, &nbsp;<br>\nЯК &nbsp;НА &nbsp;УКРАЇНІ!” &nbsp;<br>\n<br>\nШкіра &nbsp;посмалилась, &nbsp;<br>\nНіжки &nbsp;натрудились, &nbsp;<br>\nОченята &nbsp;без &nbsp;матусі &nbsp;<br>\nТяжко &nbsp;занудились. &nbsp;<br>\n<br>\nТут &nbsp;піски &nbsp;гарячі, &nbsp;<br>\nТут &nbsp;страшні &nbsp;пустині. &nbsp;<br>\nНі, &nbsp;немає &nbsp;в &nbsp;світі &nbsp;краще, &nbsp;<br>\nЯк &nbsp;на &nbsp;Україні. &nbsp;<br>\n<br>\nТужить &nbsp;Павлик &nbsp;з &nbsp;горя &nbsp;<br>\nКрай &nbsp;синього &nbsp;моря, &nbsp;<br>\nВ &nbsp;море &nbsp;поглядає. &nbsp;<br>\nА &nbsp;море &nbsp;безкрає. &nbsp;<br>\n<br>\nПавлика &nbsp;втішають &nbsp;<br>\nМавпи, &nbsp;й &nbsp;носороги, &nbsp;<br>\nІ &nbsp;смугасті &nbsp;зебри, &nbsp;<br>\nЙ &nbsp;струсі &nbsp;довгоногі, &nbsp;<br>\n<br>\nЧорні &nbsp;крокодили &nbsp;<br>\nІ &nbsp;ґіпопотами... &nbsp;<br>\nЛастівки &nbsp;приносять &nbsp;<br>\nЗ &nbsp;дому &nbsp;телеграми: &nbsp;<br>\n<br>\n“Повертайсь, &nbsp;бурлаче, &nbsp;<br>\nГоді &nbsp;мандрувати, &nbsp;<br>\nБо &nbsp;скучає &nbsp;батько &nbsp;<br>\nІ &nbsp;сумує &nbsp;мати. &nbsp;<br>\nЧас &nbsp;уже &nbsp;додому &nbsp;<br>\nЗ &nbsp;мандрів &nbsp;повертати”. &nbsp;<br>\n<br>\nІ &nbsp;радіє &nbsp;Павлик, &nbsp;<br>\nКричить &nbsp;здалека: &nbsp;<br>\n“Скоро &nbsp;вже &nbsp;додому &nbsp;<br>\nПолетять &nbsp;лелеки! &nbsp;<br>\nА &nbsp;поки &nbsp;— &nbsp;цілую &nbsp;<br>\nСестричку &nbsp;і &nbsp;маму!..” &nbsp;<br>\nЛастівка &nbsp;моторна &nbsp;<br>\nНесе &nbsp;телеграму. &nbsp;<br>\n<br>\nV &nbsp;<br>\nПогостили &nbsp;досить &nbsp;— &nbsp;<br>\nЧас &nbsp;уже &nbsp;вертати. &nbsp;<br>\nВийшли, &nbsp;вийшли &nbsp;проводжати &nbsp;<br>\nЇх &nbsp;усі &nbsp;звірята. &nbsp;<br>\n<br>\nЧорні &nbsp;крокодили &nbsp;<br>\nК &nbsp;морю &nbsp;виходили, &nbsp;<br>\nІ &nbsp;ґіпопотами &nbsp;<br>\nПрибули &nbsp;з &nbsp;квітками, &nbsp;<br>\nМавпи, &nbsp;і &nbsp;жирафи, &nbsp;<br>\nІ &nbsp;ногаті &nbsp;струсі &nbsp;— &nbsp;<br>\nПустотливі &nbsp;дітки &nbsp;<br>\nІ &nbsp;старі &nbsp;матусі. &nbsp;<br>\n<br>\nІ &nbsp;смугасті &nbsp;зебри, &nbsp;<br>\nЙ &nbsp;грубі &nbsp;носороги &nbsp;<br>\nПосідали &nbsp;рядом, &nbsp;<br>\nПідібгавши &nbsp;ноги. &nbsp;<br>\n<br>\nТут &nbsp;іще &nbsp;й &nbsp;акула &nbsp;<br>\nХвостиком &nbsp;майнула, &nbsp;<br>\nЗ &nbsp;моря &nbsp;виходила, &nbsp;<br>\nРечі &nbsp;говорила. &nbsp;<br>\n<br>\nЗ &nbsp;нею &nbsp;всі &nbsp;малята, &nbsp;— &nbsp;<br>\nДрібні &nbsp;акулята, &nbsp;— &nbsp;<br>\nНазбирали &nbsp;в &nbsp;моря &nbsp;<br>\nПодарунків &nbsp;гору. &nbsp;<br>\n<br>\nЗасурмили &nbsp;сурми, &nbsp;<br>\nЗахитались &nbsp;пальми, &nbsp;— &nbsp;<br>\nПавлика &nbsp;прощати &nbsp;<br>\nСлон &nbsp;іде &nbsp;печальний, &nbsp;<br>\n<br>\nА &nbsp;за &nbsp;ним &nbsp;малятко &nbsp;— &nbsp;<br>\nМале &nbsp;слоненятко &nbsp;<br>\nСлізоньки &nbsp;втирає &nbsp;— &nbsp;<br>\nПавлика &nbsp;прощає. &nbsp;<br>\n<br>\nТак &nbsp;усі &nbsp;стояли, &nbsp;<br>\nКвітами &nbsp;махали &nbsp;<br>\nІ &nbsp;на &nbsp;Україну &nbsp;<br>\nДруга &nbsp;проводжали. &nbsp;<br>\n<br>\nПроводжали &nbsp;друга &nbsp;<br>\nВ &nbsp;ранішню &nbsp;годину. &nbsp;<br>\n“ОЙ, &nbsp;ВІЗЬМИ &nbsp;З &nbsp;СОБОЮ &nbsp;<br>\nЙ &nbsp;НАС &nbsp;НА &nbsp;УКРАЇНУ!” &nbsp;<br>\n<br>\nVІ &nbsp;<br>\nЛетіли &nbsp;лелеки &nbsp;<br>\nІз &nbsp;країв &nbsp;далеких, &nbsp;<br>\nПомежи &nbsp;хмарками, &nbsp;<br>\nПопід &nbsp;небесами, &nbsp;<br>\nЧерез &nbsp;сині &nbsp;гори, &nbsp;<br>\nЧерез &nbsp;Чорне &nbsp;море... &nbsp;<br>\nНе &nbsp;боявся &nbsp;Павлик, &nbsp;<br>\nБо &nbsp;не &nbsp;знав &nbsp;тут &nbsp;горя. &nbsp;<br>\n<br>\nУ &nbsp;лелеки &nbsp;крила &nbsp;<br>\nДужі &nbsp;та &nbsp;широкі, &nbsp;<br>\nВ &nbsp;небесах &nbsp;літають &nbsp;<br>\nШвидко &nbsp;і &nbsp;високо... &nbsp;<br>\n<br>\nА &nbsp;на &nbsp;Україні &nbsp;<br>\nЗажурилась &nbsp;мати: &nbsp;<br>\n“Щось &nbsp;нашого &nbsp;сина &nbsp;<br>\nЗ &nbsp;мандрів &nbsp;не &nbsp;видати!” &nbsp;<br>\n<br>\nКоли &nbsp;тут &nbsp;— &nbsp;л &nbsp;е &nbsp;л &nbsp;е &nbsp;к &nbsp;и! &nbsp;<br>\nПрибули &nbsp;здалека! &nbsp;<br>\nПриземлитись &nbsp;хочуть, &nbsp;<br>\nДзьобами &nbsp;стукочуть, &nbsp;<br>\n<br>\nДзьобами &nbsp;стукочуть, &nbsp;<br>\nКрилечками &nbsp;мають &nbsp;— &nbsp;<br>\nВсіх &nbsp;поздоровляють, &nbsp;<br>\nВсіх &nbsp;поздоровляють! &nbsp;<br>\n<br>\nМатінку &nbsp;стареньку, &nbsp;<br>\nІ &nbsp;сестру &nbsp;маленьку, &nbsp;<br>\nІ &nbsp;біленькі &nbsp;хати, &nbsp;<br>\nІ &nbsp;сади &nbsp;строкаті, &nbsp;<br>\nІ &nbsp;степи &nbsp;широкі &nbsp;<br>\nЗолоті &nbsp;та &nbsp;сині... &nbsp;<br>\nОй, &nbsp;немає &nbsp;краще &nbsp;<br>\nЯк &nbsp;на &nbsp;Україні! &nbsp;<br>\n<br>\nСпустились &nbsp;лелеки &nbsp;<br>\nПосеред &nbsp;левади. &nbsp;<br>\nПавликаа &nbsp;стрічають &nbsp;<br>\nВсі &nbsp;живі &nbsp;і &nbsp;раді: &nbsp;<br>\nБатько &nbsp;і &nbsp;матуся, &nbsp;<br>\nЛесик &nbsp;і &nbsp;Настуся, &nbsp;<br>\nКрілик &nbsp;і &nbsp;крільчата, &nbsp;<br>\nПівник &nbsp;і &nbsp;качата... &nbsp;<br>\n<br>\nІ &nbsp;сміються &nbsp;збоку &nbsp;<br>\nРадісно &nbsp;лелеки, &nbsp;<br>\nЯк &nbsp;усі &nbsp;питають &nbsp;<br>\nПро &nbsp;краї &nbsp;далекі. &nbsp;<br>\n<br>\nВесело &nbsp;сміється &nbsp;<br>\nСонечко &nbsp;надворі &nbsp;— &nbsp;<br>\nПавлик &nbsp;подарунки &nbsp;<br>\nВсім &nbsp;привіз &nbsp;з-за &nbsp;моря: &nbsp;<br>\n<br>\nЛесикові &nbsp;— &nbsp;мила &nbsp;<br>\nЙ &nbsp;лист &nbsp;від &nbsp;крокодила. &nbsp;<br>\nА &nbsp;малій &nbsp;Настусі &nbsp;— &nbsp;<br>\nПір’їнку &nbsp;від &nbsp;струся. &nbsp;<br>\nКвіти &nbsp;має &nbsp;мама &nbsp;<br>\nВід &nbsp;ґіпопотама. &nbsp;<br>\n<br>\nТато &nbsp;ж &nbsp;що &nbsp;здобули? &nbsp;— &nbsp;<br>\nМушлю &nbsp;від &nbsp;акули, &nbsp;<br>\nЩе &nbsp;й &nbsp;від &nbsp;носорога &nbsp;<br>\nКремінь &nbsp;для &nbsp;кресала... &nbsp;<br>\nСтільки &nbsp;подарунків &nbsp;<br>\nАфрика &nbsp;прислала. &nbsp;<br>\n<br>\nРешта &nbsp;ж &nbsp;мають &nbsp;квіти &nbsp;<br>\nІ &nbsp;від &nbsp;всіх &nbsp;привіти, &nbsp;<br>\nВід &nbsp;усіх &nbsp;привіти, &nbsp;<br>\nВід &nbsp;усіх &nbsp;привіти. &nbsp;<br>\n<br>\nА &nbsp;лелеки &nbsp;дружно &nbsp;<br>\nЛагодять &nbsp;хатину, &nbsp;<br>\nЩе &nbsp;й &nbsp;нову &nbsp;будують &nbsp;— &nbsp;<br>\nДбають &nbsp;цілу &nbsp;днину. &nbsp;<br>\n<br>\nПо &nbsp;зелених &nbsp;луках &nbsp;<br>\nЗ &nbsp;Павликом &nbsp;гуляють, &nbsp;<br>\nРадісно &nbsp;з &nbsp;весною &nbsp;<br>\nВсіх &nbsp;поздоровляють: &nbsp;<br>\n<br>\nІ &nbsp;червоні &nbsp;маки, &nbsp;<br>\nІ &nbsp;волошки &nbsp;сині... &nbsp;<br>\nОй, &nbsp;немає &nbsp;краще, &nbsp;<br>\nЯк &nbsp;на &nbsp;Україні. &nbsp;<br>\n<br>\nГолубі &nbsp;озера &nbsp;<br>\nІ &nbsp;пісні &nbsp;пташині... &nbsp;<br>\nОЙ, &nbsp;НЕМАЄ &nbsp;КРАЩЕ, &nbsp;<br>\nЯК &nbsp;НА &nbsp;УКРАЇНІ. &nbsp;<br>\n<br>\n<br><br><em>1943.</em>\n\n\n<br><br>\n"
}