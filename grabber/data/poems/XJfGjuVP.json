{
  "author": "S-n3HtBTP",
  "id": "XJfGjuVP",
  "title": "6",
  "link": "/metrs_poem.php?poem=9580",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>6</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТам, &nbsp;де &nbsp;зеленавий &nbsp;Прут<br>\nВ'ється &nbsp;попід &nbsp;скелі,<br>\nОленя &nbsp;взяли &nbsp;в &nbsp;полон<br>\nВояки &nbsp;дебелі.<br>\n<br>\nВін &nbsp;потрапив &nbsp;у &nbsp;капкан<br>\nКоло &nbsp;водопою.<br>\nВпав, &nbsp;сердега, &nbsp;й &nbsp;закричав,<br>\nЯк &nbsp;дитина, &nbsp;з &nbsp;болю.<br>\n<br>\nВояки &nbsp;зв'язали &nbsp;вмить<br>\nОленеві &nbsp;роги.<br>\nМіх &nbsp;широкий, &nbsp;мов &nbsp;каптур,<br>\nОдягли &nbsp;на &nbsp;роги,<br>\n<br>\nЩоб &nbsp;ніхто &nbsp;не &nbsp;бачив &nbsp;їх,<br>\nЩоб &nbsp;не &nbsp;знали &nbsp;люди,<br>\nЗвідки &nbsp;золото &nbsp;король<br>\nДобувати &nbsp;буде.<br>\n<br>\nВ &nbsp;замок &nbsp;оленя &nbsp;везли<br>\nВ &nbsp;клітці, &nbsp;як &nbsp;опришка.<br>\nВ &nbsp;двір &nbsp;загнали, &nbsp;звідкіля<br>\nНе &nbsp;втече &nbsp;і &nbsp;мишка.<br>\n<br>\nМур &nbsp;високий &nbsp;наокруг,<br>\nА &nbsp;на &nbsp;мурі &nbsp;- &nbsp;вежі,<br>\nА &nbsp;в &nbsp;тих &nbsp;вежах &nbsp;- &nbsp;вартові,<br>\nНевсипущі &nbsp;стежі.<br>\n<br>\nА &nbsp;між &nbsp;нами &nbsp;в &nbsp;шість &nbsp;рядів &nbsp;-<br>\nДротюги &nbsp;колючі.<br>\nВисять &nbsp;клоччям &nbsp;у &nbsp;дротах<br>\nПередерті &nbsp;тучі.<br>\n<br>\nІ &nbsp;погрозливо &nbsp;стримлять<br>\nДовжелезні &nbsp;піки.<br>\n\"Ну, &nbsp;- &nbsp;подумав &nbsp;Злоторіг, &nbsp;-<br>\nЯ &nbsp;пропав &nbsp;навіки\".<br>\n<br>\nВтім, &nbsp;почулися &nbsp;здаля<br>\nСрібні &nbsp;звуки &nbsp;сурем.<br>\nПочалася &nbsp;метушня<br>\nЗа &nbsp;двором &nbsp;похмурим.<br>\n<br>\nВиструнчились &nbsp;на &nbsp;стіні<br>\nЗлякані &nbsp;сторожі.<br>\nІ &nbsp;зайшов &nbsp;у &nbsp;двір &nbsp;король,<br>\nА &nbsp;за &nbsp;ним &nbsp;- &nbsp;вельможі.<br>\n<br>\nПід &nbsp;пахвою &nbsp;ніс &nbsp;монарх<br>\nВ'язочку &nbsp;люцерки,<br>\nЩо &nbsp;для &nbsp;оленя &nbsp;була,<br>\nЯк &nbsp;для &nbsp;нас &nbsp;цукерки.<br>\n<br>\n- &nbsp;На, &nbsp;- &nbsp;сказав &nbsp;король, &nbsp;- &nbsp;бери,<br>\nЇж, &nbsp;моє &nbsp;звірятко.<br>\nВ &nbsp;мене &nbsp;житимеш &nbsp;як &nbsp;пан,<br>\nСито, &nbsp;мирно, &nbsp;гладко!<br>\n<br>\nБудемо &nbsp;тобі &nbsp;носить<br>\nНайсмачнішу &nbsp;їжу,<br>\nА &nbsp;за &nbsp;те &nbsp;з &nbsp;твоїх &nbsp;ріжків<br>\nЯ &nbsp;монет &nbsp;наріжу.<br>\n<br>\nОлень, &nbsp;голову &nbsp;свою<br>\nОпустишви &nbsp;долі,<br>\nТяжко &nbsp;слухав, &nbsp;і &nbsp;мовчав,<br>\nІ &nbsp;корився &nbsp;долі.<br>\n<br>\nСтовпилися &nbsp;навкруги<br>\nДвораки &nbsp;й &nbsp;магнати.<br>\nВзявся &nbsp;власноруч &nbsp;король<br>\nРоги &nbsp;обтинати.<br>\n<br>\nСлуги &nbsp;пилку &nbsp;подали,<br>\nСкриню &nbsp;на &nbsp;монети.<br>\nІ &nbsp;зітхнув &nbsp;Золоторіг:<br>\n\"Де &nbsp;ти, &nbsp;друже, &nbsp;де &nbsp;ти?!\"<br>\n<br>\nЗакладають, &nbsp;мов &nbsp;ярмо,<br>\nКолодки &nbsp;на &nbsp;нього,<br>\nЩоб &nbsp;не &nbsp;бився &nbsp;він, &nbsp;бува,<br>\nЗ &nbsp;болю &nbsp;навісного.<br>\n<br>\nМовчки &nbsp;і &nbsp;смиренно &nbsp;стій,<br>\nНаче &nbsp;деревина,<br>\nЩо, &nbsp;не &nbsp;зойкнувши, &nbsp;вогонь<br>\nСтерпіти &nbsp;повинна.<br>\n<br>\nДзвонять, &nbsp;дзенькають, &nbsp;дзвенять<br>\nЗолоті &nbsp;червінці.<br>\nА &nbsp;за &nbsp;ними &nbsp;тишкома<br>\nСльози &nbsp;- &nbsp;навздогінці.<br>\n<br>\n\"Недаремне &nbsp;плачеш &nbsp;ти,<br>\nНещасливий &nbsp;бранче;<br>\nВже &nbsp;не &nbsp;буде &nbsp;так &nbsp;тобі,<br>\nЯк &nbsp;бувало &nbsp;ранше.<br>\n<br>\nБуде &nbsp;сіна, &nbsp;і &nbsp;трави,<br>\nІ &nbsp;вівса &nbsp;доволі,<br>\nБуде &nbsp;все, &nbsp;роганю &nbsp;мій,<br>\nТа &nbsp;не &nbsp;буде &nbsp;волі.<br>\n<br>\nЗроблять &nbsp;паничі &nbsp;тобі<br>\nЗолотенькі &nbsp;ясла,<br>\nЩоб &nbsp;лиш &nbsp;зірка &nbsp;лісова<br>\nВ &nbsp;тебе &nbsp;в &nbsp;серці &nbsp;згасла,<br>\n<br>\nЩоб &nbsp;не &nbsp;звабили &nbsp;повік<br>\nБуки &nbsp;срібнокорі,<br>\nЩоб &nbsp;давав &nbsp;ти &nbsp;обтинать<br>\nЗолото &nbsp;в &nbsp;покорі\".<br>\n<br>\nДумав &nbsp;так &nbsp;про &nbsp;себе &nbsp;він<br>\nУ &nbsp;хвилину &nbsp;скрути.<br>\nЩо &nbsp;ж &nbsp;робилося &nbsp;навкруг?<br>\nТого &nbsp;не &nbsp;збагнути!<br>\n<br>\nГрафи, &nbsp;принци, &nbsp;паничі,<br>\nСлуги, &nbsp;пажі, &nbsp;кловни<br>\nБ'ються, &nbsp;повзають, &nbsp;кричать &nbsp;-<br>\nБожевілля &nbsp;повне.<br>\n<br>\nТой &nbsp;пролазить &nbsp;уперед<br>\nХробаком, &nbsp;той &nbsp;- &nbsp;рачки.<br>\nКожен &nbsp;хоче &nbsp;більше &nbsp;взять<br>\nЗолотої &nbsp;трачки.<br>\n<br>\nРозпалився &nbsp;і &nbsp;король,<br>\nШвидше &nbsp;ріже &nbsp;роги.<br>\nА &nbsp;пани &nbsp;опилків &nbsp;пил<br>\nЗлизують &nbsp;з &nbsp;підлоги.<br>\n<br>\nТак &nbsp;язиками &nbsp;беруть<br>\nЗлото, &nbsp;як &nbsp;магнітом.<br>\nНе &nbsp;вони, &nbsp;а &nbsp;той &nbsp;метал<br>\nВерховодить &nbsp;світом.<br>\n<br>\nОлень &nbsp;дивиться &nbsp;на &nbsp;них,<br>\nТа &nbsp;йому &nbsp;невтямку,<br>\nЩо &nbsp;насправді &nbsp;він &nbsp;король<br>\nВ &nbsp;цім &nbsp;похмурім &nbsp;замку.<br>\n<br>\nВін &nbsp;не &nbsp;знає &nbsp;ще, &nbsp;яка<br>\nВ &nbsp;нього &nbsp;міць &nbsp;грізна &nbsp;є,<br>\nІ, &nbsp;розжаханий, &nbsp;тремтить,<br>\nМало &nbsp;не &nbsp;конає.<br>\n<br>\nПоглядає &nbsp;на &nbsp;мечі,<br>\nПалаші, &nbsp;стилети.<br>\nВ &nbsp;думці &nbsp;кличе &nbsp;пастушка:<br>\n\"Де &nbsp;ти, &nbsp;друже, &nbsp;де &nbsp;ти?!\"\n\n\n<br><br>\n"
}