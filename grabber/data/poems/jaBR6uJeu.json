{
  "author": "1BIp2mpC",
  "id": "jaBR6uJeu",
  "title": "В СУСІДСТВІ З ЛЕЛЕКАМИ",
  "link": "metrs_poem.php?poem=13567",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>В СУСІДСТВІ З ЛЕЛЕКАМИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЧому &nbsp;так &nbsp;мало &nbsp;на &nbsp;землі &nbsp;лелек?<br>\nМене &nbsp;бентежить &nbsp;їхній &nbsp;дивний &nbsp;клекіт,<br>\nмені &nbsp;здається, &nbsp;що &nbsp;вони &nbsp;пришельці,<br>\nщо &nbsp;десь &nbsp;колись &nbsp;таємно &nbsp;прилетіли<br>\nоці &nbsp;лелеки, &nbsp;загадкові &nbsp;птиці,<br>\nдо &nbsp;нас, &nbsp;людей, &nbsp;живими &nbsp;посланцями<br>\nчужих &nbsp;світів, &nbsp;чужих &nbsp;цивілізацій.<br>\n<br>\nЧому &nbsp;так &nbsp;мало &nbsp;на &nbsp;землі &nbsp;лелек?<br>\n<br>\nМені &nbsp;здається, &nbsp;що &nbsp;ці &nbsp;горді &nbsp;птиці<br>\nза &nbsp;нами &nbsp;стежать &nbsp;пильними &nbsp;очима,<br>\nщо &nbsp;з &nbsp;нас &nbsp;вони &nbsp;по-доброму &nbsp;кепкують<br>\nі &nbsp;журяться &nbsp;в &nbsp;гнізді, &nbsp;коли, &nbsp;буває,<br>\nщо &nbsp;люди, &nbsp;необачливі &nbsp;істоти,<br>\nпідрубують &nbsp;самі &nbsp;себе &nbsp;під &nbsp;корінь.<br>\n<br>\nЧому &nbsp;так &nbsp;мало &nbsp;на &nbsp;землі &nbsp;лелек?<br>\n<br>\nМені &nbsp;здається, &nbsp;що &nbsp;ці &nbsp;вірні &nbsp;птиці<br>\nшукають &nbsp;серед &nbsp;нас &nbsp;надійних &nbsp;друзів,<br>\nщо, &nbsp;може, &nbsp;недаремно &nbsp;їхні &nbsp;сім'ї<br>\nобжиті, &nbsp;теплі &nbsp;гнізда &nbsp;покидають,<br>\nколи &nbsp;під &nbsp;дахом &nbsp;у &nbsp;своїх &nbsp;сусідів<br>\nвідчують &nbsp;щось &nbsp;лукаве, &nbsp;щось &nbsp;нерідне.<br>\n<br>\nЧому &nbsp;так &nbsp;мало &nbsp;на &nbsp;землі &nbsp;лелек?<br>\n<br>\nМене &nbsp;тривожить &nbsp;їхній &nbsp;дивний &nbsp;клекіт,<br>\nмені &nbsp;здається, &nbsp;що &nbsp;ці &nbsp;древні &nbsp;птиці,<br>\nоці &nbsp;самотні, &nbsp;змучені &nbsp;лелеки<br>\nне &nbsp;сплять &nbsp;у &nbsp;сині &nbsp;яснозорі &nbsp;ночі,<br>\nі &nbsp;марять &nbsp;неземними &nbsp;берегами,<br>\nі &nbsp;журяться, &nbsp;що, &nbsp;видно, &nbsp;в &nbsp;цьому &nbsp;світі,<br>\nна &nbsp;цій &nbsp;хисткій, &nbsp;незатишній &nbsp;планеті<br>\nсудилось &nbsp;їм, &nbsp;лелекам &nbsp;вікувати.<br>\n<br>\nЧому &nbsp;так &nbsp;мало &nbsp;на &nbsp;землі &nbsp;лелек?\n\n\n<br><br>\n"
}