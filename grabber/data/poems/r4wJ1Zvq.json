{
  "author": "SfOvpOJKk",
  "id": "r4wJ1Zvq",
  "title": "МЕТЕЛИКИ     (Фраґменти із циклу)",
  "link": "/metrs_poem.php?poem=18734",
  "html": "\n<h4></h4>\n\n<a href=\"/metrs.php?id=1025&amp;type=tvorch\" class=\"redhr1\">Творчість</a> |\n<a href=\"/metrs.php?id=1025&amp;type=biogr\" class=\"redhr1\">Біографія</a> |\n<a href=\"/metrs.php?id=1025&amp;type=critiques\" class=\"redhr1\">Критика</a>\n\n<h4>МЕТЕЛИКИ     (Фраґменти із циклу)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Присвячую мамі</i><br><br>\n1. &nbsp; &nbsp;CHRYSOPHANUS &nbsp; &nbsp;VIRGAUREAE &nbsp;<br>\n<br>\nудосвіта &nbsp;будиш &nbsp;пелюстки &nbsp;ромашки<br>\nкрилами &nbsp;кольору &nbsp;розлитого &nbsp;західнього &nbsp;сонця<br>\nначе &nbsp;червоний &nbsp;дукат &nbsp;на &nbsp;білій &nbsp;скатертині<br>\nв &nbsp;буфетника &nbsp;квітних &nbsp;еліксирів &nbsp;на &nbsp;довге &nbsp;життя<br>\nти &nbsp;— &nbsp;довго &nbsp;жити &nbsp;не &nbsp;будеш<br>\nу &nbsp;краї &nbsp;крил &nbsp;заходить &nbsp;тобі &nbsp;ніч<br>\nначе &nbsp;пригадка &nbsp;теміні &nbsp;попереднього &nbsp;буття<br>\nі &nbsp;того &nbsp;що &nbsp;попереду<br>\nта &nbsp;доки &nbsp;збудеться &nbsp;— &nbsp;захоплено &nbsp;п’єш &nbsp;нектар<br>\nдовгими &nbsp;антенами &nbsp;намацуєш &nbsp;світло &nbsp;дня<br>\nздалека &nbsp;— &nbsp;ти &nbsp;мовби &nbsp;язичок &nbsp;вогню<br>\nщо &nbsp;спалахнув &nbsp;на &nbsp;мить &nbsp;любов’ю &nbsp;до &nbsp;білої &nbsp;квітки<br>\n<br>\n<br>\n<br>\n<br>\n<br>\n<br>\n4. &nbsp; &nbsp;ARGYRONOME &nbsp; &nbsp;PAPHIA &nbsp;<br>\n<br>\nрозпростертими &nbsp;крилами &nbsp;— &nbsp;що &nbsp;наче &nbsp;натягнута &nbsp;плівка<br>\nвиправленої &nbsp;шкіри &nbsp;пропалого &nbsp;яґуара &nbsp;—<br>\nпожадливо &nbsp;п’єш &nbsp;досвітки &nbsp;і &nbsp;готуєшся &nbsp;до &nbsp;лету<br>\nмайбутніми &nbsp;зустрічами &nbsp;гомонять &nbsp;квітчасті &nbsp;поля<br>\nневеличке &nbsp;волохате &nbsp;твоє &nbsp;тіло &nbsp;тремтить &nbsp;споминами<br>\nпро &nbsp;блаженство &nbsp;малиново-фіялковії &nbsp;поживи<br>\nпід &nbsp;повзучим &nbsp;слизьким &nbsp;ненаситним &nbsp;тулубом<br>\nтвого &nbsp;першого &nbsp;торішнього &nbsp;перевтілення<br>\nпригадуєш &nbsp;подовгасті &nbsp;сни &nbsp;сліпої &nbsp;нерухомої &nbsp;лялечки<br>\nщасливий &nbsp;що &nbsp;вже &nbsp;вільний &nbsp;і &nbsp;такий &nbsp;прекрасний<br>\nта &nbsp;час &nbsp;на &nbsp;ловлю &nbsp;— &nbsp;ти &nbsp;ловець &nbsp;кольорових &nbsp;душ<br>\nзахованих &nbsp;поміж &nbsp;пахучих &nbsp;пелюсток<br>\n<br>\n<br>\n<br>\n<br>\n<br>\n<br>\n7. &nbsp; &nbsp;FABRICIANA &nbsp; &nbsp;ADIPPE &nbsp;<br>\n<br>\nна &nbsp;зеленому &nbsp;листку &nbsp;фіялки<br>\nти &nbsp;наче &nbsp;старий &nbsp;подірявлений &nbsp;мідяк<br>\nякого &nbsp;загубила &nbsp;з &nbsp;поспіху &nbsp;пізня &nbsp;весна<br>\nта &nbsp;в &nbsp;дійсності &nbsp;— &nbsp;розжарений &nbsp;молодістю<br>\nвиставляєш &nbsp;вусики &nbsp;мов &nbsp;два &nbsp;сірники<br>\nякими &nbsp;запалюєш &nbsp;серця &nbsp;безневинних &nbsp;квітів<br>\nти &nbsp;— &nbsp;червонястий &nbsp;перелесник &nbsp;поміж &nbsp;стеблинок<br>\nз &nbsp;твого &nbsp;волохатого &nbsp;зеленавого &nbsp;тулуба<br>\nвиростають &nbsp;крильця &nbsp;обшиті &nbsp;соняшною &nbsp;ниткою<br>\nполатані &nbsp;бризками &nbsp;безмісячних &nbsp;ночей<br>\nдні &nbsp;— &nbsp;такі &nbsp;довгі &nbsp;й &nbsp;гарячі<br>\nу &nbsp;мереживо &nbsp;твоїх &nbsp;крил &nbsp;схоплене &nbsp;сонце<br>\n<br>\n<br>\n<br>\n<br>\n<br>\n<br>\n8. &nbsp; &nbsp;VANESSA &nbsp; &nbsp;ATALANTA &nbsp;<br>\n<br>\nчернь &nbsp;твого &nbsp;тіла &nbsp;обведена &nbsp;червоно-золотистою<br>\nкоронкою &nbsp;затемненого &nbsp;сонця<br>\nкінчики &nbsp;крил &nbsp;нашіптують &nbsp;молитви<br>\nбілими &nbsp;розсипаними &nbsp;вервичками<br>\nти &nbsp;— &nbsp;чернець &nbsp;чину &nbsp;дрімучої &nbsp;ночі<br>\nщо &nbsp;спізнав &nbsp;у &nbsp;леті &nbsp;принади &nbsp;темряви &nbsp;й &nbsp;світла<br>\nі &nbsp;вибрав &nbsp;келію &nbsp;місяця<br>\nпідносиш &nbsp;до &nbsp;неба &nbsp;вусики &nbsp;наче &nbsp;дві &nbsp;свічки<br>\nза &nbsp;супокій &nbsp;ще &nbsp;не &nbsp;народженої &nbsp;гусені<br>\nвходиш &nbsp;в &nbsp;осінній &nbsp;день &nbsp;з &nbsp;гордо &nbsp;піднесеною &nbsp;головою<br>\nяк &nbsp;хоробрий &nbsp;адмірал &nbsp;перед &nbsp;вирішальною &nbsp;битвою<br>\nкоконові &nbsp;монахи &nbsp;виструнчені &nbsp;на &nbsp;завтра<br>\n\n\n\n<br><br>\n"
}