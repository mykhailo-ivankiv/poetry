{
  "author": "efAu5UYxQ",
  "id": "kbnSduNgi",
  "title": "СВІТАНОК ",
  "link": "metrs_poem.php?poem=8132",
  "html": "\n<h4></h4>\n\n<a href=\"/metrs.php?id=134&amp;type=tvorch\" class=\"redhr1\">Творчість</a> |\n<a href=\"/metrs.php?id=134&amp;type=biogr\" class=\"redhr1\">Біографія</a> |\n<a href=\"/metrs.php?id=134&amp;type=critiques\" class=\"redhr1\">Критика</a>\n\n<h4>СВІТАНОК </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nГукнув &nbsp;у &nbsp;праліс &nbsp;Пракий &nbsp;—<br>\nІ &nbsp;там, &nbsp;де &nbsp;луни &nbsp;упали,<br>\nЗдавалось, &nbsp;галяви &nbsp;стали,—<br>\nМогутній &nbsp;голос &nbsp;такий!<br>\n<br>\nКремезні &nbsp;люди &nbsp;гудуть<br>\nУ &nbsp;пущах-нетрах &nbsp;без &nbsp;міри.<br>\nПо &nbsp;древах &nbsp;— &nbsp;кремінь &nbsp;сокири,<br>\nЗагусла &nbsp;рідшає &nbsp;муть.<br>\n<br>\nДажбог &nbsp;розжарив &nbsp;блакить.<br>\nДзвенить &nbsp;малеча &nbsp;з &nbsp;колиби.<br>\nПройшли &nbsp;Ярило &nbsp;і &nbsp;Либедь,—<br>\nПовів &nbsp;Яр-бог, &nbsp;щоб &nbsp;ярить.<br>\n<br>\nУрвався &nbsp;ліс, &nbsp;бо &nbsp;— &nbsp;ріка,<br>\nНе &nbsp;дно, &nbsp;мабуть, &nbsp;а &nbsp;провалля.<br>\nДніпро. &nbsp;Скажи &nbsp;ще &nbsp;з &nbsp;оддалля &nbsp;—<br>\n«То &nbsp;лев &nbsp;реве &nbsp;та &nbsp;рика».<br>\n<br>\nА &nbsp;гори &nbsp;— &nbsp;пагори &nbsp;ці &nbsp;—<br>\nДля &nbsp;сили, &nbsp;ліпоти &nbsp;й &nbsp;слави.<br>\nДива &nbsp;— &nbsp;ті &nbsp;видива, &nbsp;з’яви<br>\nІ &nbsp;сни &nbsp;горі &nbsp;та &nbsp;ріці!<br>\n<br>\nПовідав, &nbsp;повів &nbsp;— &nbsp;«отам<br>\nСтогрудо &nbsp;дихає &nbsp;море»:<br>\nТи &nbsp;брам &nbsp;не &nbsp;знаєш, &nbsp;просторе,<br>\nНавкруг &nbsp;одкритий &nbsp;вітрам!<br>\n<br>\nТи, &nbsp;вітре, &nbsp;браму &nbsp;зустрів?<br>\nТи, &nbsp;брате, &nbsp;був &nbsp;на &nbsp;воротях?—<br>\nТут &nbsp;простір &nbsp;тільки &nbsp;та &nbsp;протяг<br>\nУсіх &nbsp;стрибожих &nbsp;вітрів!<br>\n<br>\nО, &nbsp;так, &nbsp;воно &nbsp;не &nbsp;одно,—<br>\nДва &nbsp;неба, &nbsp;Боже, &nbsp;у &nbsp;тебе:<br>\nЗ &nbsp;блакиті &nbsp;— &nbsp;синяви &nbsp;небо<br>\nІ &nbsp;небо &nbsp;— &nbsp;зелен-вино!<br>\n<br>\nДажбоже &nbsp;неба &nbsp;й &nbsp;землі,<br>\nВседобра &nbsp;в &nbsp;тебе &nbsp;десниця! &nbsp;—<br>\nТа &nbsp;тільки &nbsp;звідки &nbsp;та &nbsp;птиця,<br>\nТі &nbsp;дивні &nbsp;клики &nbsp;у &nbsp;млі?<br>\n<br>\nБлагословляєш &nbsp;на &nbsp;світ,<br>\nНа &nbsp;сході &nbsp;смуга &nbsp;рожева,—<br>\nНащо &nbsp;ж &nbsp;той &nbsp;глас &nbsp;«вверхи &nbsp;древа»<br>\nТой &nbsp;темний &nbsp;клекіт &nbsp;із &nbsp;віт?!<br>\n. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;. &nbsp; &nbsp;.<br>\nКазкові &nbsp;вимисли &nbsp;це? &nbsp;—<br>\nУся &nbsp;батьківщина-казка,<br>\nБолюча, &nbsp;люба &nbsp;і &nbsp;жаска,<br>\nВогонь &nbsp;— &nbsp;у &nbsp;серце &nbsp;й &nbsp;лице!\n\n\n<br><br>\n"
}