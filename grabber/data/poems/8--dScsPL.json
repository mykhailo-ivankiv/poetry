{
  "author": "sh73yNYqB",
  "id": "8--dScsPL",
  "title": "ВІРШІ  ПРОЩАННЯ     –     Цикл",
  "link": "/metrs_poem.php?poem=8299",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>ВІРШІ  ПРОЩАННЯ     –     Цикл</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nБлукаю<br>\nпо &nbsp;відсутнім &nbsp;літі, &nbsp;—<br>\nпорозкидане<br>\nгаряче &nbsp;листя<br>\nпропікає &nbsp;душу.<br>\n<br>\nЗапізніла &nbsp;жовч<br>\nзаходить<br>\nу &nbsp;мою &nbsp;свідомість<br>\nі &nbsp;гіркотою<br>\nтривожить &nbsp;згадку<br>\nпро &nbsp;минулість &nbsp;літ.<br>\n<br>\nБлукаю<br>\nпо &nbsp;опалих &nbsp;споминах<br>\nі &nbsp;вигортаю &nbsp;з &nbsp;пам’яті<br>\nнедавні &nbsp;фотографії,<br>\nщо &nbsp;починають &nbsp;блякнути.<br>\n<br>\n2. &nbsp;<br>\n<br>\nЛастівка<br>\nзалетіла<br>\nв &nbsp;мою &nbsp;пам’ять<br>\nі &nbsp;випила<br>\nнайкращі &nbsp;спомини<br>\nпро &nbsp;тебе.<br>\n<br>\nЛіто<br>\nвипало &nbsp;із &nbsp;пір<br>\nмого &nbsp;життя,<br>\nі &nbsp;я &nbsp;не &nbsp;знаю &nbsp;:<br>\nпо &nbsp;котрий &nbsp;бік &nbsp;весна,<br>\nпо &nbsp;котрий &nbsp;осінь.<br>\n<br>\n3. &nbsp;<br>\n<br>\nІду &nbsp;вперед<br>\nі &nbsp;западаю &nbsp;в &nbsp;тінь<br>\nтвоєї &nbsp;неприсутности;<br>\nступаю &nbsp;назад, &nbsp;—<br>\nі &nbsp;мене &nbsp;вгортає &nbsp;німота &nbsp;минулого.<br>\n<br>\nБоюсь &nbsp;ступати &nbsp;на &nbsp;боки,<br>\nбо &nbsp;не &nbsp;знаю &nbsp;змісту<br>\nїхнього<br>\nні &nbsp;форми.<br>\n<br>\n4. &nbsp;<br>\n<br>\nПідставляю<br>\nруку &nbsp;під &nbsp;життя,<br>\nта &nbsp;в &nbsp;долоню &nbsp;скроплюється<br>\nтишина &nbsp;самотности.<br>\n<br>\nВиходжу<br>\nна &nbsp;широку &nbsp;вулицю,<br>\nта &nbsp;кроки &nbsp;на &nbsp;бруківці<br>\nне &nbsp;творять &nbsp;відгомону.<br>\n<br>\nЗнайомі,<br>\nобтяжені &nbsp;мішками<br>\nстарости,<br>\nне &nbsp;впізнають &nbsp;мене.<br>\n<br>\n5. &nbsp;<br>\n<br>\nПереступаю<br>\nв &nbsp;інший &nbsp;вік<br>\nі &nbsp;потрапляю &nbsp;поміж<br>\nмолодих &nbsp;людей &nbsp;:<br>\n<br>\nїхні &nbsp;лиця<br>\nзвернені &nbsp;у &nbsp;себе,<br>\nі &nbsp;вони &nbsp;не &nbsp;помічають<br>\nсутности &nbsp;моєї,<br>\nні &nbsp;присутности;<br>\n<br>\nчасом<br>\nвипадкові &nbsp;погляди<br>\nпадають &nbsp;на &nbsp;мене<br>\nі, &nbsp;сковзнувши,<br>\nпролітають &nbsp;мимо.<br>\n<br>\nЯ &nbsp;почуваюся &nbsp;між &nbsp;ними,<br>\nмов &nbsp;небулий, &nbsp;—<br>\nне &nbsp;знаходжу &nbsp;місця &nbsp;тут,<br>\nані &nbsp;притулку.<br>\n<br>\n6. &nbsp;<br>\n<br>\nСутеніє.<br>\nПрихиляюся<br>\nдо &nbsp;вечора<br>\nі &nbsp;чую,<br>\nяк &nbsp;темінь &nbsp;продуває<br>\nмоє &nbsp;тіло,<br>\nяк &nbsp;час<br>\nкапає &nbsp;з &nbsp;клітини<br>\nдо &nbsp;клітини,<br>\nа &nbsp;небо &nbsp;затягається<br>\nзірками.<br>\n<br>\nІ &nbsp;тоді &nbsp;думки &nbsp;про &nbsp;тебе<br>\nболять &nbsp;найбільше.<br>\n<br>\n7. &nbsp;<br>\n<br>\nСутеніє.<br>\nШлюбна &nbsp;фотографія<br>\nнидіє &nbsp;між &nbsp;книжками<br>\nна &nbsp;полиці.<br>\nТи, &nbsp;в &nbsp;білій &nbsp;блюзочці,<br>\nтримаєш &nbsp;квіти,<br>\nякі &nbsp;дивляться &nbsp;на &nbsp;мене.<br>\n<br>\nТа &nbsp;2. &nbsp;VIII. &nbsp;1999-го<br>\nтвоє &nbsp;обличчя &nbsp;випало<br>\nіз &nbsp;фотографії.<br>\n<br>\nДо &nbsp;мене &nbsp;тулиться<br>\nтвій &nbsp;одяг,<br>\nнаповнений &nbsp;нічим.<br>\n<br>\n8. &nbsp;<br>\n<br>\nСлухай,<br>\n<br>\nхочу &nbsp;тобі &nbsp;сказати,<br>\nщо &nbsp;куди &nbsp;не &nbsp;гляну &nbsp;—<br>\nніде &nbsp;тебе &nbsp;не &nbsp;бачу.<br>\n<br>\nСлухай,<br>\nхочу &nbsp;тобі &nbsp;зізнатися,<br>\nщо &nbsp;куди &nbsp;не &nbsp;піду &nbsp;—<br>\nніде &nbsp;тебе &nbsp;не &nbsp;застаю.<br>\n<br>\nСлухай,<br>\nхочу &nbsp;тобі &nbsp;повідомити,<br>\nщо &nbsp;шукаю &nbsp;за &nbsp;тобою &nbsp;:<br>\n<br>\nміж &nbsp;книжками,<br>\nякі &nbsp;ми &nbsp;писали<br>\nі &nbsp;недописали;<br>\n<br>\nміж &nbsp;фотографіями,<br>\nякі &nbsp;виповнюють<br>\nдва &nbsp;життя;<br>\n<br>\nв &nbsp;картинах,<br>\nу &nbsp;які &nbsp;ми &nbsp;входили<br>\nі &nbsp;не &nbsp;знайшли &nbsp;себе;<br>\n<br>\nу &nbsp;простиралах,<br>\nміж &nbsp;якими &nbsp;зблідло<br>\nнаше &nbsp;кохання;<br>\n<br>\nв &nbsp;дванадцяти &nbsp;роках,<br>\nякі &nbsp;пропали<br>\nу &nbsp;твоїй &nbsp;бездушності.\n\n\n<br><br>\n"
}