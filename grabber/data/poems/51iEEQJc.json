{
  "author": "VoeFxdiN",
  "id": "51iEEQJc",
  "title": "ОТЧИЗНО ДОРОГА!",
  "link": "metrs_poem.php?poem=9691",
  "html": "\n<h4></h4>\n\n<a href=\"/metrs.php?id=278&amp;type=tvorch\" class=\"redhr1\">Творчість</a> |\n<a href=\"/metrs.php?id=278&amp;type=biogr\" class=\"redhr1\">Біографія</a> |\n<a href=\"/metrs.php?id=278&amp;type=critiques\" class=\"redhr1\">Критика</a>\n\n<h4>ОТЧИЗНО ДОРОГА!</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Пам'яті Володимира Кобилянського</i><br><br>\nОтчинзно &nbsp;моя &nbsp;дорога,<br>\nМріє &nbsp;великої &nbsp;туги!<br>\nЧи &nbsp;колись &nbsp;моя &nbsp;трудна &nbsp;нога<br>\nДо &nbsp;тебе &nbsp;навернеться &nbsp;вдруге?<br>\n<br>\nЧи &nbsp;на &nbsp;скелях, &nbsp;на &nbsp;грудях &nbsp;твоїх,<br>\nЗмучене &nbsp;серце &nbsp;спочине,<br>\nІ &nbsp;поллється &nbsp;безжурний &nbsp;сміх,<br>\nЩирий &nbsp;такий, &nbsp;без &nbsp;причини?<br>\n<br>\nТи &nbsp;снишся &nbsp;мені &nbsp;уві &nbsp;сні,<br>\nРозкішна, &nbsp;зелена &nbsp;колиско,<br>\nІ &nbsp;часом &nbsp;здається &nbsp;мені,<br>\nЩо &nbsp;ти &nbsp;осьде, &nbsp;що &nbsp;близько.<br>\n<br>\nІ &nbsp;здається &nbsp;тоді, &nbsp;що &nbsp;нема<br>\nПоміж &nbsp;нами &nbsp;кордону.<br>\nПочекай &nbsp;лишень &nbsp;- &nbsp;згине &nbsp;зима,<br>\nІ &nbsp;весною &nbsp;повернеш &nbsp;додому.<br>\n<br>\nА &nbsp;встану... &nbsp;Де &nbsp;дівся &nbsp;той &nbsp;сон?<br>\nРозтанули &nbsp;сині &nbsp;гори!..<br>\nНі &nbsp;плаїв, &nbsp;ні &nbsp;грунів, &nbsp;ні &nbsp;сосон!..<br>\nТільки &nbsp;степ &nbsp;та &nbsp;простори.<br>\n<br>\nНі &nbsp;плаїв, &nbsp;ні &nbsp;грунтів, &nbsp;ні &nbsp;сосон!..<br>\nНе &nbsp;запхне &nbsp;смерека,<br>\nВ &nbsp;бутині &nbsp;не &nbsp;спахне &nbsp;вогонь,<br>\nІ &nbsp;така &nbsp;ти &nbsp;далека!<br>\n<br>\nСтою &nbsp;один &nbsp;серед &nbsp;степів,<br>\nЯк &nbsp;без &nbsp;рідного &nbsp;друга...<br>\nНа &nbsp;заході &nbsp;день &nbsp;догорів,<br>\nВже &nbsp;гасне &nbsp;кривава &nbsp;смуга.<br>\n<br>\nСтою &nbsp;один &nbsp;серед &nbsp;степів &nbsp;-<br>\nЦе &nbsp;в &nbsp;мене &nbsp;отчизна &nbsp;друга...<br>\nО &nbsp;краю &nbsp;наруги, &nbsp;країно &nbsp;рабів!<br>\nДо &nbsp;тебе &nbsp;летить &nbsp;моя &nbsp;туга.<br>\n<br>\nПовіє &nbsp;вітер &nbsp;з &nbsp;верхів'я &nbsp;гір<br>\nІ &nbsp;вдарить &nbsp;у &nbsp;серце &nbsp;докором:<br>\n\"Ти &nbsp;покинув &nbsp;рідню &nbsp;і &nbsp;вбогий &nbsp;двір<br>\nНа &nbsp;нужду, &nbsp;на &nbsp;ганьбу, &nbsp;на &nbsp;сором.<br>\n<br>\nТи &nbsp;покинув &nbsp;братів, &nbsp;ти &nbsp;забув &nbsp;сестер,<br>\nПроміняв &nbsp;їх &nbsp;на &nbsp;вільні &nbsp;простори...<br>\nХіба &nbsp;ж &nbsp;серце &nbsp;твоє &nbsp;не &nbsp;боліє &nbsp;тепер?<br>\nВоно &nbsp;вбоге &nbsp;ж &nbsp;і &nbsp;хворе.<br>\n<br>\nВоно &nbsp;вбоге &nbsp;і &nbsp;хворе, &nbsp;як &nbsp;я, &nbsp;-<br>\nПрибита &nbsp;твоя &nbsp;Буковина,<br>\nЗа &nbsp;тобою &nbsp;тут &nbsp;тужить &nbsp;щодня<br>\nБільша &nbsp;твоя &nbsp;половина\".<br>\n<br>\nОтчизно &nbsp;моя &nbsp;дорога,<br>\nМріє &nbsp;великої &nbsp;туги!<br>\nКоли &nbsp;ж &nbsp;моя &nbsp;трудна &nbsp;нога<br>\nДо &nbsp;тебе &nbsp;повернеться &nbsp;вдруге?<br><br><em>ІЗ ЗБІРКИ \"МОТИВИ\", HEIMWEH, 1921 р.</em>\n\n\n<br><br>\n"
}