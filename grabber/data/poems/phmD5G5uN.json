{
  "author": "1BIp2mpC",
  "id": "phmD5G5uN",
  "title": "ДОРОГА ВІКІВ",
  "link": "metrs_poem.php?poem=13523",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ДОРОГА ВІКІВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНе &nbsp;потрібні &nbsp;попутні &nbsp;машини &nbsp;-<br>\nчерез &nbsp;поле &nbsp;грунтівка &nbsp;лягла.<br>\nМи &nbsp;з &nbsp;тобою, &nbsp;мій &nbsp;сину, &nbsp;мужчини,<br>\nнам &nbsp;іти &nbsp;від &nbsp;села &nbsp;до &nbsp;села.<br>\n<br>\nНам &nbsp;рушати &nbsp;дорогою &nbsp;предка &nbsp;-<br>\nвід &nbsp;Івашківців &nbsp;до &nbsp;Слободи.<br>\nЦя &nbsp;дорога &nbsp;близька &nbsp;і &nbsp;далека:<br>\nсохнуть &nbsp;сизі &nbsp;листки &nbsp;лободи.<br>\n<br>\nТут &nbsp;століття, &nbsp;мов &nbsp;коні &nbsp;гарячі,<br>\nтупотіли &nbsp;в &nbsp;зелені &nbsp;світи,<br>\nа &nbsp;сьогодні &nbsp;удвох &nbsp;нам, &nbsp;козаче,<br>\nтреба &nbsp;поле &nbsp;своє &nbsp;перейти.<br>\n<br>\nМи &nbsp;з &nbsp;тобою &nbsp;між &nbsp;сіл &nbsp;загубились.<br>\nНі &nbsp;душі. &nbsp;Тільки &nbsp;поле &nbsp;і &nbsp;ми.<br>\nТільки &nbsp;небо &nbsp;крилом &nbsp;голубиним<br>\nобіймає &nbsp;космічні &nbsp;дими.<br>\n<br>\nОбминають &nbsp;на &nbsp;трасі &nbsp;правічній<br>\nнас &nbsp;автобуси &nbsp;і &nbsp;легкові.<br>\nІ &nbsp;тупочемо &nbsp;ми &nbsp;по &nbsp;узбіччю,<br>\nпо &nbsp;запиленій &nbsp;сивій &nbsp;траві.<br>\n<br>\nВже &nbsp;Івашківці &nbsp;ген &nbsp;за &nbsp;горою,<br>\nз &nbsp;лободи &nbsp;Слобода &nbsp;проросла.<br>\nЯ &nbsp;з &nbsp;тобою, &nbsp;мій &nbsp;сину!<br>\nНас &nbsp;двоє.<br>\nЙде &nbsp;луна<br>\nвід &nbsp;села &nbsp;до &nbsp;села.<br>\n<br>\nУ &nbsp;якому &nbsp;селі, &nbsp;невідомо,<br>\nзачаровано &nbsp;піють &nbsp;півні.<br>\nНа &nbsp;дорозі &nbsp;від &nbsp;дому &nbsp;до &nbsp;дому<br>\nзустрічаються &nbsp;їхні &nbsp;пісні.<br>\n<br>\nНа &nbsp;оцій &nbsp;золотій &nbsp;середині<br>\nзупиняється &nbsp;час &nbsp;гомінкий.<br>\nІ &nbsp;виводить &nbsp;нас &nbsp;поле &nbsp;родинне<br>\nна &nbsp;дорогу &nbsp;з &nbsp;віків &nbsp;у &nbsp;віки.\n\n\n<br><br>\n"
}