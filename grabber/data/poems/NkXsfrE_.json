{
  "author": "vKtquhYw",
  "id": "NkXsfrE_",
  "title": "НЯНЬЧИНА ПІСНЯ",
  "link": "metrs_poem.php?poem=8737",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>НЯНЬЧИНА ПІСНЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nЕвтерпо! &nbsp;Ти &nbsp;одна &nbsp;ще &nbsp;не &nbsp;втікаєш<br>\nІз &nbsp;наших &nbsp;тихих &nbsp;сіл &nbsp;і &nbsp;хуторів:<br>\nЗ &nbsp;дівчатами &nbsp;в &nbsp;нас &nbsp;весну &nbsp;прославляєш,<br>\nРозважуєш &nbsp;удів, &nbsp;жінок, &nbsp;бабів<br>\nІ &nbsp;по &nbsp;шинках &nbsp;чумацтво &nbsp;споминаєш,<br>\nА &nbsp;часом &nbsp;і &nbsp;гетьманців-козаків.<br>\nЩо &nbsp;ж &nbsp;найлюбіше &nbsp;нам &nbsp;- &nbsp;над &nbsp;колисками<br>\nДітвору-немовлят &nbsp;заспівуєм &nbsp;котками.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nВ &nbsp;котках-піснях &nbsp;ти &nbsp;їм &nbsp;голубиш<br>\nСерденько &nbsp;матернім &nbsp;тим &nbsp;почуттєм,<br>\nЩо &nbsp;з &nbsp;Мельпоменою-сестрою &nbsp;любиш<br>\nЗвіздою &nbsp;ставити &nbsp;над &nbsp;всім &nbsp;життєм...<br>\nО &nbsp;Музо &nbsp;муз! &nbsp;Довіку &nbsp;ти &nbsp;не &nbsp;згубиш<br>\nСвоєї &nbsp;рівноправності &nbsp;з &nbsp;\"царем\",<br>\nЯк &nbsp;розум &nbsp;наш &nbsp;гомерівці &nbsp;прозвали,<br>\nБез &nbsp;дев'ятьох &nbsp;сестер &nbsp;ваги &nbsp;йому &nbsp;не &nbsp;знали.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nБлагаєм &nbsp;же &nbsp;тебе &nbsp;дітву &nbsp;гойдати<br>\nТак, &nbsp;щоб &nbsp;вона &nbsp;у &nbsp;стовбур &nbsp;не &nbsp;пішла, &nbsp;-<br>\nЇй, &nbsp;разом &nbsp;з &nbsp;серцем, &nbsp;розум &nbsp;колихати,<br>\nПриспішуючи &nbsp;й &nbsp;нам &nbsp;той &nbsp;вік &nbsp;добра,<br>\nЩо &nbsp;дев'ятьох &nbsp;до &nbsp;нас &nbsp;колись &nbsp;принадить<br>\nЗ &nbsp;багатством, &nbsp;кращим &nbsp;золота &nbsp;й &nbsp;срібла, &nbsp;-<br>\nТой &nbsp;вік, &nbsp;що &nbsp;дасть &nbsp;і &nbsp;нам &nbsp;на &nbsp;ріднім &nbsp;полі<br>\nВтішатись, &nbsp;як &nbsp;брати, &nbsp;спасенним &nbsp;жнивом &nbsp;волі.\n\n\n<br><br>\n"
}