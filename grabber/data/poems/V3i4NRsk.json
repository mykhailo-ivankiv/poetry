{
  "author": "8K5UWpE1",
  "id": "V3i4NRsk",
  "title": "ДУМА ПРО ЩАСТЯ",
  "link": "metrs_poem.php?poem=3282",
  "html": "\n<h4></h4>\n\n<a href=\"/metrs.php?id=38&amp;type=tvorch\" class=\"redhr1\">Творчість</a> |\n<a href=\"/metrs.php?id=38&amp;type=biogr\" class=\"redhr1\">Біографія</a> |\n<a href=\"/metrs.php?id=38&amp;type=critiques\" class=\"redhr1\">Критика</a>\n\n<h4>ДУМА ПРО ЩАСТЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУвійшла &nbsp;вайлувате &nbsp;в &nbsp;сіни,<br>\nз &nbsp;хати &nbsp;віє &nbsp;нудьга<br>\nй &nbsp;самота.<br>\nУ &nbsp;руках &nbsp;засміявся &nbsp;віник &nbsp;—<br>\nспритно &nbsp;валянки &nbsp;обміта.<br>\nТупотить<br>\nоб &nbsp;долівку &nbsp;ногами<br>\nі &nbsp;мороз &nbsp;вибива<br>\nз &nbsp;рукавиць.<br>\nЗ &nbsp;нею<br>\nв &nbsp;хату &nbsp;ввірвався &nbsp;гамір,<br>\nошалілий &nbsp;сміх &nbsp;сніговиць.<br>\nМов &nbsp;воскресли<br>\nпринишклі &nbsp;діти &nbsp;—<br>\nтупіт, &nbsp;лемент,<br>\nвищання &nbsp;й &nbsp;писк.<br>\nМісяць &nbsp;хоче,<br>\nмабуть, &nbsp;погрітись &nbsp;—<br>\nсуне &nbsp;в &nbsp;шибку<br>\nсвій &nbsp;блідий &nbsp;диск.<br>\nЗаглядає, &nbsp;цікавий,<br>\nу &nbsp;миску:<br>\nщо &nbsp;ви &nbsp;з'їли &nbsp;таке &nbsp;смішне,<br>\nщо &nbsp;од &nbsp;вашого<br>\nреготу &nbsp;й &nbsp;писку<br>\nтягне &nbsp;в &nbsp;хату<br>\nіз &nbsp;неба &nbsp;мене?<br>\nХлюпа &nbsp;щастя<br>\nдзвінкою &nbsp;хвилею,<br>\nніби &nbsp;тут &nbsp;вікувало &nbsp;воно &nbsp;—<br>\nне &nbsp;життя &nbsp;тобі, &nbsp;а &nbsp;ідилія,<br>\nяк &nbsp;в &nbsp;поганих &nbsp;книжках<br>\nчи &nbsp;в &nbsp;кіно.<br>\nДе &nbsp;фотографи?<br>\nДе &nbsp;поети?<br>\nНуте, &nbsp;хлопці, &nbsp;сюди &nbsp;скоріш!<br>\nМожна &nbsp;знімок &nbsp;утнуть<br>\nдо &nbsp;газети<br>\nі &nbsp;жахливо &nbsp;веселий &nbsp;вірш.<br>\nЦе &nbsp;ж &nbsp;так &nbsp;показна &nbsp;ситуація &nbsp;--<br>\nгарна &nbsp;мати &nbsp;і &nbsp;троє &nbsp;дітей,<br>\nце &nbsp;ж &nbsp;чудова &nbsp;яка &nbsp;ілюстрація<br>\nдля &nbsp;підтвердження &nbsp;наших &nbsp;ідей.<br>\nЗастрибають &nbsp;веселі &nbsp;цифри<br>\nу &nbsp;грунтовно &nbsp;важких &nbsp;статтях,<br>\nта &nbsp;не &nbsp;встане<br>\nз &nbsp;словесних &nbsp;вихрів<br>\nмноготрудне &nbsp;її &nbsp;життя.<br>\nВи &nbsp;мовчанкою &nbsp;соромливою<br>\nпостараєтесь &nbsp;обминуть,<br>\nщо &nbsp;в &nbsp;доярки &nbsp;цієї<br>\nщасливої<br>\nруки &nbsp;й &nbsp;ноги<br>\nвночі &nbsp;гудуть.<br>\nІ &nbsp;чи &nbsp;прийде<br>\nпід &nbsp;ваші &nbsp;кашкети<br>\nблискавицею &nbsp;думка &nbsp;дзвінка:<br>\nв &nbsp;космос &nbsp;крешуть &nbsp;ота<br>\nне &nbsp;ракети,<br>\nале &nbsp;пружні &nbsp;цівки &nbsp;молока.<br>\nА &nbsp;для &nbsp;неї<br>\nце &nbsp;зовсім &nbsp;не &nbsp;диво,<br>\nбо &nbsp;збагнула &nbsp;давно &nbsp;таке:<br>\nсправді,<br>\nзараз &nbsp;вона &nbsp;щаслива,<br>\nтільки &nbsp;ж &nbsp;щастя &nbsp;яке &nbsp;важке!..<br>\nІ &nbsp;тому &nbsp;ця &nbsp;Марія<br>\nчи &nbsp;Настя<br>\nбудить &nbsp;дзвоном &nbsp;дійниці &nbsp;село,<br>\nщоб &nbsp;поменше<br>\nважкого &nbsp;щастя<br>\nна &nbsp;Радянській &nbsp;землі &nbsp;було.\n\n\n<br><br>\n"
}