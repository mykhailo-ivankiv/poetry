{
  "author": "ZowtArFD",
  "id": "tHeQ_vwb",
  "title": "ЛІСНИК",
  "link": "metrs_poem.php?poem=6017",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>ЛІСНИК</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЛісник &nbsp;опівночі &nbsp;заснув<br>\nІ &nbsp;видів &nbsp;уві &nbsp;сні,<br>\nЯк &nbsp;хтось &nbsp;фіранку &nbsp;відгорнув<br>\nНа &nbsp;синьому &nbsp;вікні.<br>\n<br>\nДочка &nbsp;назустріч &nbsp;підвелась,<br>\nІ &nbsp;вийшла &nbsp;на &nbsp;поріг,<br>\nІ &nbsp;вслід &nbsp;за &nbsp;милим &nbsp;подалась<br>\nВ &nbsp;гримучий &nbsp;вир &nbsp;доріг.<br>\n<br>\nСтарий &nbsp;спросоння &nbsp;застогнав,<br>\nСхопився &nbsp;- &nbsp;та &nbsp;дарма:<br>\nЧорніє &nbsp;гай, &nbsp;сріблиться &nbsp;став,<br>\nЛише &nbsp;дочки &nbsp;нема.<br>\n<br>\nЗаписка &nbsp;на &nbsp;столі.<br>\nСхилилився, &nbsp;прочитав:<br>\n\"Я &nbsp;подалась &nbsp;на &nbsp;край &nbsp;землі<br>\nІз &nbsp;тим, &nbsp;хто &nbsp;покохав.<br>\n<br>\nМи &nbsp;будем &nbsp;зводити &nbsp;міста<br>\nВ &nbsp;далекій &nbsp;стороні.<br>\nНе &nbsp;тільки &nbsp;ж &nbsp;світу, &nbsp;що &nbsp;світа<br>\nУ &nbsp;рідному &nbsp;вікні.<br>\n<br>\nТи &nbsp;вибачай, &nbsp;і &nbsp;не &nbsp;чекай,<br>\nІ &nbsp;нам &nbsp;не &nbsp;дорікай.<br>\nА &nbsp;як &nbsp;затужиш &nbsp;- &nbsp;все &nbsp;лишай,<br>\nДо &nbsp;нас &nbsp;переїжджай...\"<br>\n<br>\nАле &nbsp;лісник &nbsp;лишить &nbsp;не &nbsp;міг<br>\nУсе, &nbsp;чим &nbsp;досі &nbsp;жив.<br>\nЗаписку, &nbsp;наче &nbsp;оберіг,<br>\nДо &nbsp;серця &nbsp;притулив.<br>\n<br>\nІ &nbsp;закурив. &nbsp;І &nbsp;вже &nbsp;не &nbsp;спав.<br>\nГіркий &nbsp;тютюн &nbsp;димів.<br>\nА &nbsp;птах &nbsp;кричав, &nbsp;а &nbsp;став &nbsp;сіяв,<br>\nА &nbsp;гай &nbsp;шумів, &nbsp;шумів.\n\n\n<br><br>\n"
}