{
  "author": "9eKE73LA",
  "id": "d4dEGfR5n",
  "title": "СНІГ У ФЛОРЕНЦІЇ ",
  "link": "metrs_poem.php?poem=17259",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>СНІГ У ФЛОРЕНЦІЇ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Драматична поема</i><br><br>\nДІЙОВІ &nbsp;ОСОБИ &nbsp;<br>\n<br>\nДжованфранческо &nbsp;Рустичі &nbsp;(Старий) &nbsp;<br>\nФлорентієць &nbsp;<br>\nДвоє &nbsp;ченців &nbsp;<br>\nБрат &nbsp;Домінік &nbsp;<br>\nТри &nbsp;статуї &nbsp;святих &nbsp;у &nbsp;глибині &nbsp;саду &nbsp;<br>\nДев’ять &nbsp;муз, &nbsp;<br>\nвони &nbsp;ж &nbsp;— &nbsp;в &nbsp;подобі &nbsp; &nbsp;карнавальних &nbsp;флорентійок, &nbsp;<br>\nвони &nbsp;ж &nbsp;— &nbsp;в &nbsp;подобі &nbsp; &nbsp;преціозних &nbsp;дам &nbsp;<br>\nСублімований &nbsp;чортик &nbsp;<br>\nМаріелла &nbsp;<br>\n<br>\nДія &nbsp;відбувається &nbsp;в &nbsp;монастирі &nbsp;старовинного &nbsp;французького &nbsp;містечка &nbsp;Тур. &nbsp;XVI &nbsp;століття. &nbsp;<br>\n<br>\nЗавіса &nbsp;розсувається, &nbsp;як &nbsp;брама. &nbsp;<br>\nДІЯ &nbsp;І<br>\n<br>\nГлухий &nbsp;закуток &nbsp;монастирського &nbsp;саду. &nbsp;Камінний &nbsp;мур &nbsp;у &nbsp;заростях &nbsp;малини, &nbsp;у &nbsp;здичавілих &nbsp;нетрях &nbsp;бузини. &nbsp;Час &nbsp;надвечірній. &nbsp;Статуї &nbsp;святих &nbsp;біля &nbsp;стіни &nbsp;старого &nbsp;храму. &nbsp;Фрагмент &nbsp;високих &nbsp;риштувань &nbsp;і &nbsp;сходи, &nbsp;що &nbsp;ведуть &nbsp;на &nbsp;риштування &nbsp;— &nbsp;кудись &nbsp;туди, &nbsp;аж &nbsp;під &nbsp;ґотичний &nbsp;дах. &nbsp;<br>\n<br>\nУ &nbsp;центрі &nbsp;проста &nbsp;дерев’яна &nbsp;лава, &nbsp;на &nbsp;ній &nbsp;сидить &nbsp;похилений &nbsp;Старий. &nbsp;<br>\n<br>\nЗ’являються, &nbsp;як &nbsp;тіні, &nbsp;два &nbsp;Ченці, &nbsp;один &nbsp;із &nbsp;фоліантом &nbsp;під &nbsp;пахвою. &nbsp;Але &nbsp;ми &nbsp;будем &nbsp;звати &nbsp;їх &nbsp;монахами, &nbsp;«чернець»-бо &nbsp;слово &nbsp;чорне &nbsp;і &nbsp;сумне, &nbsp;«монах» &nbsp;— &nbsp;товсте &nbsp;і &nbsp;значно &nbsp;веселіше. &nbsp;<br>\n<br>\nПерший &nbsp;монах &nbsp;<br>\n<br>\nІди &nbsp;сюди. &nbsp;Тут &nbsp;затишок, &nbsp;дерева. &nbsp;<br>\nТо, &nbsp;може, &nbsp;хоч &nbsp;тепер &nbsp;дограємо &nbsp;ту &nbsp;гру. &nbsp;<br>\n<br>\n(Виймає &nbsp;шахи &nbsp;з &nbsp;тайничка &nbsp;оправи &nbsp;і, &nbsp;озираючись, &nbsp;відновлює &nbsp;позицію) &nbsp;<br>\n<br>\nТут &nbsp;був &nbsp;король. &nbsp;А &nbsp;тут &nbsp;ось &nbsp;королева. &nbsp;<br>\nБув &nbsp;хід &nbsp;конем. &nbsp;Я &nbsp;взяв &nbsp;твою &nbsp;туру. &nbsp;<br>\nТвій &nbsp;хід. &nbsp;Ходи. &nbsp;<br>\n<br>\nДругий &nbsp;монах &nbsp;(кивнувши &nbsp;на &nbsp;Старого) &nbsp;<br>\n<br>\nА &nbsp;той &nbsp;нас &nbsp;не &nbsp;угледить? &nbsp;<br>\nЧого &nbsp;він &nbsp;там &nbsp;сидить, &nbsp;насумрився, &nbsp;— &nbsp;дріма? &nbsp;<br>\nАбату &nbsp;донесе, &nbsp;абат &nbsp;нас &nbsp;не &nbsp;погладить. &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;він &nbsp;такий, &nbsp;що &nbsp;вже &nbsp;його &nbsp;нема. &nbsp;<br>\nДержись, &nbsp;ходжу. &nbsp;Ти &nbsp;що, &nbsp;мене &nbsp;кусати? &nbsp;<br>\n<br>\nДругий &nbsp;монах &nbsp;<br>\n<br>\nА &nbsp;ти &nbsp;ж &nbsp;як &nbsp;думав? &nbsp;Без &nbsp;ніяких &nbsp;фор. &nbsp;<br>\n<br>\nПерший &nbsp;монах &nbsp;<br>\n<br>\nЙого &nbsp;привіз &nbsp;синьйор, &nbsp;такий &nbsp;носатий. &nbsp;<br>\nІ &nbsp;заплатив. &nbsp;Нещедрий &nbsp;був &nbsp;синьйор. &nbsp;<br>\nЗа &nbsp;догляд, &nbsp;за &nbsp;тапчан, &nbsp;за &nbsp;монастирську &nbsp;юшку. &nbsp;<br>\nЗа &nbsp;місце &nbsp;у &nbsp;землі, &nbsp;бо &nbsp;він &nbsp;йому &nbsp;земляк. &nbsp;<br>\nНу, &nbsp;прийняли. &nbsp;Дали &nbsp;якусь &nbsp;рядюжку. &nbsp;<br>\nТо &nbsp;він &nbsp;тут &nbsp;сів &nbsp;у &nbsp;затінку &nbsp;й &nbsp;закляк. &nbsp;<br>\n<br>\nДругий &nbsp;монах &nbsp;<br>\n<br>\nОто &nbsp;не &nbsp;пощастило &nbsp;чоловіку… &nbsp;<br>\nА &nbsp;що &nbsp;ж &nbsp;ти &nbsp;тут &nbsp;слона &nbsp;не &nbsp;захистив? &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;бий &nbsp;вже, &nbsp;бий. &nbsp;<br>\n<br>\nДругий &nbsp;монах &nbsp;<br>\n<br>\nЩоб &nbsp;так &nbsp;на &nbsp;схилку &nbsp;віку &nbsp;<br>\nіз &nbsp;милості &nbsp;попасти &nbsp;в &nbsp;монастир! &nbsp;<br>\n<br>\nПерший &nbsp;монах &nbsp;<br>\n<br>\nШах &nbsp;королю. &nbsp;Рятуй &nbsp;свою &nbsp;корону. &nbsp;<br>\nВ &nbsp;Парижі &nbsp;траур, &nbsp;при &nbsp;дворі &nbsp;гризня. &nbsp;<br>\nКороль &nbsp;умер. &nbsp;І, &nbsp;звісно, &nbsp;хто &nbsp;при &nbsp;ньому &nbsp;<br>\nбув &nbsp;на &nbsp;коні, &nbsp;— &nbsp;посипались &nbsp;з &nbsp;коня. &nbsp;<br>\n<br>\nДругий &nbsp;монах &nbsp;<br>\n<br>\nТо, &nbsp;може, &nbsp;це &nbsp;хтось &nbsp;із &nbsp;вельможних? &nbsp;Може, &nbsp;<br>\n<br>\n(притишив &nbsp;голос) &nbsp;<br>\n<br>\nце &nbsp;сам &nbsp;шу-шу &nbsp;тепер &nbsp;в &nbsp;такій &nbsp;нужді? &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;ні, &nbsp;він &nbsp;щось &nbsp;не &nbsp;схожий &nbsp;на &nbsp;вельможу. &nbsp;<br>\nА &nbsp;втім, &nbsp;хто &nbsp;зна, &nbsp;який &nbsp;він &nbsp;був &nbsp;тоді? &nbsp;<br>\n<br>\nДругий &nbsp;монах &nbsp;<br>\n<br>\n(про &nbsp;всяк &nbsp;випадок &nbsp;голосно) &nbsp;<br>\n<br>\nНовий &nbsp;король, &nbsp;є &nbsp;чутка, &nbsp;справедливий! &nbsp;<br>\nНовий &nbsp;король &nbsp;є &nbsp;втілення &nbsp;чеснот! &nbsp;<br>\n<br>\nПерший &nbsp;монах &nbsp;<br>\n<br>\nНе &nbsp;говори &nbsp;до &nbsp;яблуні &nbsp;й &nbsp;до &nbsp;сливи. &nbsp;<br>\nЧого &nbsp;боїшся, &nbsp;ти &nbsp;ж &nbsp;не &nbsp;гугенот. &nbsp;<br>\n<br>\nДругий &nbsp;монах &nbsp;<br>\n<br>\nА &nbsp;чи &nbsp;не &nbsp;вухо &nbsp;підіслав &nbsp;душпастир? &nbsp;<br>\nЩось &nbsp;той &nbsp;старий &nbsp;і &nbsp;вчора &nbsp;тут &nbsp;різьбив. &nbsp;<br>\n<br>\nПерший &nbsp;монах &nbsp;<br>\n<br>\nМабуть, &nbsp;в &nbsp;миру &nbsp;був &nbsp;непоганий &nbsp;майстер. &nbsp;<br>\nЦе &nbsp;ж &nbsp;він &nbsp;мені &nbsp;ці &nbsp;шахи &nbsp;і &nbsp;зробив. &nbsp;<br>\n<br>\nДиви, &nbsp;яка &nbsp;робота &nbsp;філігранна! &nbsp;<br>\nЯкі &nbsp;бундючні &nbsp;й &nbsp;пишні &nbsp;королі! &nbsp;<br>\nА &nbsp;пішаки &nbsp;— &nbsp;то &nbsp;вбитий, &nbsp;то &nbsp;поранений. &nbsp;<br>\nА &nbsp;кінь, &nbsp;ну &nbsp;й &nbsp;кінь! &nbsp;— &nbsp;без &nbsp;вершника &nbsp;в &nbsp;сідлі. &nbsp;<br>\n<br>\n(Підносить &nbsp;до &nbsp;очей &nbsp;малесенькі &nbsp;фігурки) &nbsp;<br>\n<br>\nА &nbsp;королева, &nbsp;страшно &nbsp;взять &nbsp;за &nbsp;талію! &nbsp;<br>\n<br>\nДругий &nbsp;монах &nbsp;<br>\n<br>\nТи &nbsp;що &nbsp;їх &nbsp;держиш, &nbsp;наче &nbsp;комарів? &nbsp;<br>\n<br>\nПерший &nbsp;монах &nbsp;<br>\n<br>\nТак &nbsp;розтерзали &nbsp;бідну &nbsp;ту &nbsp;Італію. &nbsp;<br>\nВсе &nbsp;ділять, &nbsp;ділять… &nbsp;<br>\n<br>\nДругий &nbsp;монах &nbsp;<br>\n<br>\nТихше, &nbsp;ти &nbsp;здурів? &nbsp;<br>\n<br>\nПерший &nbsp;монах &nbsp;<br>\n<br>\nВсе &nbsp;в &nbsp;барабани &nbsp;луплять &nbsp;на &nbsp;вербовку. &nbsp;<br>\nЇм &nbsp;люди &nbsp;що? &nbsp;Курчата &nbsp;для &nbsp;шулік. &nbsp;<br>\n<br>\nДругий &nbsp;монах &nbsp;<br>\n<br>\nМовчи, &nbsp;дивись, &nbsp;бо &nbsp;за &nbsp;таку &nbsp;розмовку &nbsp;<br>\nщоб &nbsp;хто &nbsp;тебе &nbsp;за &nbsp;грати &nbsp;не &nbsp;упік. &nbsp;<br>\n<br>\nПерший &nbsp;монах &nbsp;<br>\n<br>\nЯ &nbsp;хіба &nbsp;що, &nbsp;я &nbsp;навпаки. &nbsp;Я &nbsp;зроду. &nbsp;<br>\nЯ &nbsp;мислі &nbsp;зав’язав &nbsp;на &nbsp;три &nbsp;вузли. &nbsp;<br>\nЯ &nbsp;просто &nbsp;так, &nbsp;глас &nbsp;божий &nbsp;— &nbsp;глас &nbsp;народу. &nbsp;<br>\nПри &nbsp;тому &nbsp;королі &nbsp;то &nbsp;й &nbsp;зв’язаних &nbsp;везли. &nbsp;<br>\n<br>\nДругий &nbsp;монах &nbsp;<br>\n<br>\nМовчи. &nbsp;<br>\n<br>\nПерший &nbsp;монах &nbsp;<br>\n<br>\nМовчу. &nbsp;Що &nbsp;я &nbsp;сказав &nbsp;такого? &nbsp;<br>\nТи &nbsp;що, &nbsp;не &nbsp;чув &nbsp;подібних &nbsp;таємниць? &nbsp;<br>\n<br>\nДругий &nbsp;монах &nbsp;<br>\n<br>\nФранціск &nbsp;Ассізький &nbsp;промовляв &nbsp;до &nbsp;птиць. &nbsp;<br>\nІ &nbsp;до &nbsp;вовків. &nbsp;А &nbsp;більше &nbsp;ні &nbsp;до &nbsp;кого. &nbsp;<br>\n<br>\n(Посутеніло. &nbsp;Пролетів &nbsp;кажан. &nbsp;Монах &nbsp;зіщулився, &nbsp;провів &nbsp;його &nbsp;очима. &nbsp;<br>\nА &nbsp;інший, &nbsp;яблуко &nbsp;зірвавши &nbsp;над &nbsp;собою, &nbsp;ще &nbsp;надзелень, &nbsp;із &nbsp;хрускотом &nbsp;гризнув) &nbsp;<br>\n<br>\nПерший &nbsp;монах &nbsp;<br>\n<br>\nУх, &nbsp;кисле! &nbsp;<br>\n<br>\nДругий &nbsp;монах &nbsp;<br>\n<br>\nПевно, &nbsp;те &nbsp;було &nbsp;солодше. &nbsp;<br>\n<br>\nПерший &nbsp;монах &nbsp;<br>\n<br>\nА &nbsp;скільки &nbsp;раз &nbsp;Адам &nbsp;його &nbsp;вкусив? &nbsp;<br>\n<br>\nДругий &nbsp;монах &nbsp;<br>\n<br>\nНе &nbsp;їж &nbsp;із &nbsp;гілки, &nbsp;подивися, &nbsp;от &nbsp;же &nbsp;<br>\nучора &nbsp;вітер &nbsp;спілих &nbsp;натрусив. &nbsp;<br>\n<br>\nПерший &nbsp;монах &nbsp;<br>\n<br>\nА &nbsp;важко &nbsp;жити &nbsp;в &nbsp;світі &nbsp;чоловіку. &nbsp;<br>\nКуди &nbsp;не &nbsp;глянеш, &nbsp;все &nbsp;якийсь &nbsp;запрет. &nbsp;<br>\nОто &nbsp;вже &nbsp;як &nbsp;пішло &nbsp;із &nbsp;первовіку, &nbsp;<br>\nто &nbsp;так &nbsp;уже &nbsp;на &nbsp;всі &nbsp;віки &nbsp;вперед. &nbsp;<br>\nХоч &nbsp;би &nbsp;й &nbsp;ця &nbsp;гра. &nbsp;Ну &nbsp;чим &nbsp;вона &nbsp;безбожна? &nbsp;<br>\nОсь &nbsp;коник &nbsp;білий, &nbsp;коник &nbsp;вороний. &nbsp;<br>\n<br>\nДругий &nbsp;монах &nbsp;<br>\n<br>\nТи &nbsp;не &nbsp;ропщи. &nbsp;Не &nbsp;можна, &nbsp;то &nbsp;й &nbsp;не &nbsp;можна. &nbsp;<br>\nСам &nbsp;кардинал &nbsp;цю &nbsp;гру &nbsp;заборонив. &nbsp;<br>\n<br>\nПерший &nbsp;монах &nbsp;<br>\n<br>\nАле &nbsp;за &nbsp;віщо?! &nbsp;Чим &nbsp;вона &nbsp;погана? &nbsp;<br>\nУ &nbsp;шахи &nbsp;ж &nbsp;грали, &nbsp;не &nbsp;якийсь &nbsp;Амур, &nbsp;— &nbsp;<br>\nкороль &nbsp;Альфонс, &nbsp;аптекар &nbsp;Даміано, &nbsp;<br>\nраввин &nbsp;Бен-Езра &nbsp;і &nbsp;кривий &nbsp;Тимур. &nbsp;<br>\n<br>\nДругий &nbsp;монах &nbsp;<br>\n<br>\nЦе &nbsp;гра &nbsp;персидська, &nbsp;там &nbsp;немає &nbsp;бога. &nbsp;<br>\nІї &nbsp;придумав &nbsp;мусульманський &nbsp;шейх. &nbsp;<br>\n<br>\nПерший &nbsp;монах &nbsp;<br>\n<br>\nСиди &nbsp;й &nbsp;тремти, &nbsp;душа &nbsp;твоя &nbsp;убога, &nbsp;<br>\nто, &nbsp;може, &nbsp;нам &nbsp;що &nbsp;заборонять &nbsp;ще. &nbsp;<br>\n<br>\nДругий &nbsp;монах &nbsp;<br>\n<br>\nЯ &nbsp;не &nbsp;тремтю. &nbsp;Тремтить &nbsp;мізерне &nbsp;тіло. &nbsp;<br>\nТа &nbsp;тихше, &nbsp;тихше, &nbsp;яблуком &nbsp;хрумтиш! &nbsp;<br>\nВже &nbsp;стільки &nbsp;тих &nbsp;багать &nbsp;одгуготіло, &nbsp;<br>\nщо &nbsp;мимоволі &nbsp;сядеш &nbsp;та &nbsp;й &nbsp;тремтиш. &nbsp;<br>\nЦе &nbsp;— &nbsp;гра &nbsp;бісовська. &nbsp;<br>\n<br>\nПерший &nbsp;монах &nbsp;<br>\n<br>\nЩо &nbsp;ти, &nbsp;посоромся! &nbsp;<br>\n<br>\nДругий &nbsp;монах &nbsp;<br>\n<br>\nВін &nbsp;десь &nbsp;отам &nbsp;сидить &nbsp;у &nbsp;блекоті. &nbsp;<br>\n<br>\nПерший &nbsp;монах &nbsp;<br>\n<br>\nКолись &nbsp;одна &nbsp;графиня &nbsp;барселонська &nbsp;<br>\nто &nbsp;навіть &nbsp;грала &nbsp;в &nbsp;шахи &nbsp;золоті. &nbsp;<br>\n<br>\nДругий &nbsp;монах &nbsp;<br>\n<br>\nТа &nbsp;бог &nbsp;з &nbsp;тобою, &nbsp;тихше, &nbsp;не &nbsp;мели &nbsp;ти! &nbsp;<br>\n<br>\nПерший &nbsp;монах &nbsp;<br>\n<br>\nСвята &nbsp;Тереза &nbsp;грала &nbsp;так, &nbsp;що &nbsp;ну! &nbsp;<br>\nБувало, &nbsp;каже: &nbsp;сотворя &nbsp;молитви, &nbsp;<br>\nпора &nbsp;загнати &nbsp;в &nbsp;клітку &nbsp;сатану. &nbsp;<br>\n<br>\nДругий &nbsp;монах &nbsp;<br>\n<br>\nОй, &nbsp;гріх! &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;скільки &nbsp;там &nbsp;гріха &nbsp;того? &nbsp;<br>\n<br>\nДругий &nbsp;монах &nbsp;<br>\n<br>\nЩось &nbsp;шapyдить. &nbsp;<br>\n<br>\nПерший &nbsp;монах &nbsp;<br>\n<br>\nНе &nbsp;наганяй &nbsp;страху. &nbsp;<br>\n<br>\nДругий &nbsp;монах &nbsp;<br>\n<br>\nА &nbsp;як &nbsp;застануть? &nbsp;<br>\n<br>\nПерший &nbsp;монах &nbsp;<br>\n<br>\nЧорта &nbsp;волохатого &nbsp;<br>\nя &nbsp;дам &nbsp;себе &nbsp;спіймати &nbsp;на &nbsp;гріху. &nbsp;<br>\n<br>\nДругий &nbsp;монах &nbsp;<br>\n<br>\nТак &nbsp;говорить &nbsp;ченцеві &nbsp;не &nbsp;пасує. &nbsp;<br>\nФранціск &nbsp;Ассізький &nbsp;прагнув &nbsp;німоти. &nbsp;<br>\nМагнітом &nbsp;слова, &nbsp;сказаного &nbsp;всує, &nbsp;<br>\nусяку &nbsp;нечисть &nbsp;можна &nbsp;притягти. &nbsp;<br>\n<br>\nПерший &nbsp;монах &nbsp;<br>\n<br>\nО, &nbsp;вже &nbsp;зоря &nbsp;засвічує &nbsp;лампаду! &nbsp;<br>\n<br>\nДругий &nbsp;монах &nbsp;<br>\n<br>\nО, &nbsp;наче &nbsp;хтось &nbsp;зітхнув &nbsp;віддалеки! &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;кинь &nbsp;боятись. &nbsp;То &nbsp;Мадонна &nbsp;Саду &nbsp;<br>\nбалакає &nbsp;з &nbsp;Мадонною &nbsp;Ріки. &nbsp;<br>\n<br>\nДругий &nbsp;монах &nbsp;<br>\n<br>\nЩось &nbsp;пролетіло. &nbsp;Чорне, &nbsp;як &nbsp;ворона! &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;вгомонись, &nbsp;кажан &nbsp;або &nbsp;коти. &nbsp;<br>\n<br>\nДругий &nbsp;монах &nbsp;<br>\n<br>\nЩасливий &nbsp;ти, &nbsp;тобі &nbsp;усе &nbsp;Мадонна. &nbsp;<br>\nМені &nbsp;ж &nbsp;усе &nbsp;ввижаються &nbsp;чорти. &nbsp;<br>\nСвят-свят, &nbsp;це &nbsp;він. &nbsp;Диви, &nbsp;он &nbsp;причаївся! &nbsp;<br>\n<br>\nПерший &nbsp;монах &nbsp;<br>\n<br>\nКажу, &nbsp;кажан. &nbsp;Крилом &nbsp;десь &nbsp;ворухнув. &nbsp;<br>\n<br>\nДругий &nbsp;монах &nbsp;<br>\n<br>\nЯ &nbsp;ж &nbsp;відчуваю. &nbsp;Грішників &nbsp;наївся, &nbsp;<br>\nбо &nbsp;в &nbsp;шию &nbsp;так &nbsp;смолою &nbsp;і &nbsp;дихнув! &nbsp;<br>\n<br>\n(Прошелестів &nbsp;над &nbsp;яблунями &nbsp;вітер. &nbsp;Щось &nbsp;пирснуло &nbsp;в &nbsp;кущах, &nbsp;захихотіло) &nbsp;<br>\n<br>\nДругий &nbsp;монах &nbsp;<br>\n<br>\nО, &nbsp;чуєш, &nbsp;чуєш, &nbsp;він &nbsp;іще &nbsp;й &nbsp;сміється! &nbsp;<br>\nХодім, &nbsp;бо &nbsp;тут &nbsp;дограти &nbsp;не &nbsp;дадуть. &nbsp;<br>\n<br>\nПерший &nbsp;монах &nbsp;<br>\n<br>\nА &nbsp;що &nbsp;ж &nbsp;йому, &nbsp;чортяці, &nbsp;зостається, &nbsp;— &nbsp;<br>\nти &nbsp;так &nbsp;боїшся, &nbsp;що &nbsp;він &nbsp;мусить &nbsp;буть. &nbsp;<br>\n<br>\n(З &nbsp;кущів &nbsp;виходить &nbsp;Чортик &nbsp;волохатий &nbsp;і, &nbsp;помахавши &nbsp;хвостиком &nbsp;грайливо, &nbsp;<br>\nз &nbsp;цікавістю &nbsp;спостерігає &nbsp;гру) &nbsp;<br>\n<br>\nДругий &nbsp;монах &nbsp;<br>\n<br>\n(нажахано, &nbsp;з &nbsp;докором) &nbsp;<br>\n<br>\nНакликав &nbsp;чорта &nbsp;словом &nbsp;необачним. &nbsp;<br>\nОй, &nbsp;наче &nbsp;щось &nbsp;скубнуло. &nbsp;А &nbsp;тебе? &nbsp;<br>\n<br>\nПерший &nbsp;монах &nbsp;<br>\n<br>\nЯ &nbsp;не &nbsp;боюсь, &nbsp;то &nbsp;я &nbsp;його &nbsp;й &nbsp;не &nbsp;бачу. &nbsp;<br>\nА &nbsp;ти &nbsp;тремтиш, &nbsp;то &nbsp;він &nbsp;тебе &nbsp;й &nbsp;скубе. &nbsp;<br>\n<br>\n(Підкрався &nbsp;Чортик, &nbsp;віхтиком &nbsp;хвоста &nbsp;полоскотав &nbsp;лякливого &nbsp;за &nbsp;вухом) &nbsp;<br>\n<br>\nДругий &nbsp;монах &nbsp;<br>\n<br>\n(увесь &nbsp;омлівши, &nbsp;злякано, &nbsp;ледь &nbsp;чутно) &nbsp;<br>\n<br>\nНу, &nbsp;чи &nbsp;не &nbsp;взяв &nbsp;би &nbsp;його &nbsp;прах, &nbsp;— &nbsp;<br>\nвін &nbsp;довго &nbsp;буде &nbsp;ще &nbsp;мене &nbsp;страхати? &nbsp;<br>\n<br>\nПерший &nbsp;монах &nbsp;<br>\n<br>\nА &nbsp;може, &nbsp;навпаки, &nbsp;це &nbsp;твій &nbsp;же &nbsp;власний &nbsp;страх &nbsp;<br>\nутілився &nbsp;в &nbsp;щось &nbsp;чорне &nbsp;й &nbsp;волохате? &nbsp;<br>\n<br>\nДругий &nbsp;монах &nbsp;<br>\n<br>\nПричім &nbsp;тут &nbsp;страх? &nbsp;Ти &nbsp;давній &nbsp;казуїст. &nbsp;<br>\nСтрах &nbsp;був &nbsp;би &nbsp;нереальніший &nbsp;хоч &nbsp;трішки. &nbsp;<br>\nА &nbsp;то &nbsp;ж &nbsp;диви, &nbsp;цілком &nbsp;реальний &nbsp;хвіст &nbsp;<br>\nі &nbsp;відповідно &nbsp;ратиці &nbsp;і &nbsp;ріжки. &nbsp;<br>\n<br>\nПерший &nbsp;монах &nbsp;<br>\n<br>\nНу, &nbsp;хочеш, &nbsp;я &nbsp;пройду &nbsp;тобі &nbsp;крізь &nbsp;нього. &nbsp;<br>\nЩо, &nbsp;пересвідчивсь, &nbsp;де &nbsp;він, &nbsp;де &nbsp;він, &nbsp;де? &nbsp;<br>\n<br>\n(Ступнув &nbsp;до &nbsp;Чортика, &nbsp;той &nbsp;спритно &nbsp;увихнувся, &nbsp;<br>\nі &nbsp;знов &nbsp;— &nbsp;для &nbsp;боязливого &nbsp;він &nbsp;є, &nbsp;небоязкий &nbsp;його &nbsp;не &nbsp;помічає) &nbsp;<br>\n<br>\nДругий &nbsp;монах &nbsp;<br>\n<br>\nЛюдських &nbsp;личин &nbsp;у &nbsp;сатани &nbsp;премного. &nbsp;<br>\nБрат &nbsp;Домінік &nbsp;на &nbsp;розвідку &nbsp;іде. &nbsp;<br>\n<br>\n(Ховають &nbsp;шахи &nbsp;в &nbsp;тайничок &nbsp;оправи &nbsp;і, &nbsp;швидко &nbsp;розгорнувши &nbsp;фоліант, &nbsp;<br>\nодин &nbsp;з &nbsp;Монахів &nbsp;нібито &nbsp;читає. &nbsp;<br>\nА &nbsp;Чортик &nbsp;миттю &nbsp;видерся &nbsp;по &nbsp;сходах, &nbsp;сублімувався &nbsp;десь &nbsp;між &nbsp;риштувань) &nbsp;<br>\n<br>\nБрат &nbsp;Домінік &nbsp;(наблизившись, &nbsp;суворо) &nbsp;<br>\n<br>\nЩо &nbsp;бачу, &nbsp;браття? &nbsp;В &nbsp;час, &nbsp;коли &nbsp;всі &nbsp;ми &nbsp;<br>\nвозносимо &nbsp;молитву, &nbsp;— &nbsp;ви &nbsp;в &nbsp;садочку! &nbsp;<br>\n<br>\nПерший &nbsp;монах &nbsp;<br>\n<br>\nЯ &nbsp;тут &nbsp;читав &nbsp;Давидові &nbsp;псалми, &nbsp;<br>\nа &nbsp;цей &nbsp;достойник &nbsp;грівся &nbsp;в &nbsp;холодочку. &nbsp;<br>\n<br>\nДругий &nbsp;монах &nbsp;<br>\n<br>\nТак, &nbsp;так, &nbsp;я &nbsp;так. &nbsp;<br>\n<br>\nПерший &nbsp;монах &nbsp;(тихо) &nbsp;<br>\n<br>\nТи &nbsp;менше &nbsp;озивайсь. &nbsp;<br>\n<br>\n(Уголос) &nbsp;<br>\n<br>\nБрат &nbsp;Домінік, &nbsp;у &nbsp;всіх &nbsp;свої &nbsp;таланти. &nbsp;<br>\n<br>\nБрат &nbsp;Домінік &nbsp;<br>\n<br>\nЯ &nbsp;добре &nbsp;знаю, &nbsp;декотрі &nbsp;із &nbsp;вас &nbsp;<br>\nзапретну &nbsp;гру &nbsp;ховають &nbsp;в &nbsp;фоліанти. &nbsp;<br>\n<br>\n(Помацать &nbsp;хоче &nbsp;шкіряну &nbsp;оправу) &nbsp;<br>\n<br>\nПерший &nbsp;монах &nbsp;(обурено) &nbsp;<br>\n<br>\nБрат &nbsp;Домінік, &nbsp;я &nbsp;ще &nbsp;раз &nbsp;вам &nbsp;кажу. &nbsp;<br>\nДе &nbsp;більш &nbsp;гріха, &nbsp;я &nbsp;ще &nbsp;подумать &nbsp;мушу, &nbsp;— &nbsp;<br>\nчи &nbsp;в &nbsp;книзі &nbsp;тій, &nbsp;що &nbsp;я &nbsp;в &nbsp;руках &nbsp;держу, &nbsp;<br>\nчи &nbsp;якби &nbsp;я &nbsp;заглянув &nbsp;вам &nbsp;у &nbsp;душу! &nbsp;<br>\n<br>\n(Закривши &nbsp;фоліант &nbsp;демонстративно, &nbsp;з &nbsp;ображеною &nbsp;гідністю &nbsp;іде. &nbsp;<br>\nЗа &nbsp;ним &nbsp;і &nbsp;другий, &nbsp;підбігцем, &nbsp;хоч &nbsp;старший) &nbsp;<br>\n<br>\nДругий &nbsp;монах &nbsp;<br>\n<br>\nОй, &nbsp;донесе! &nbsp;От &nbsp;бестія &nbsp;цибата. &nbsp;<br>\nКазав: &nbsp;ходім, &nbsp;а &nbsp;ти &nbsp;все &nbsp;ні &nbsp;та &nbsp;ні. &nbsp;<br>\n<br>\nПерший &nbsp;монах &nbsp;<br>\n<br>\nТа &nbsp;він &nbsp;щоночі &nbsp;— &nbsp;шась, &nbsp;<br>\nйому &nbsp;ж &nbsp;не &nbsp;до &nbsp;абата. &nbsp;<br>\nЙому &nbsp;ж &nbsp;аби &nbsp;проскочити &nbsp;у &nbsp;дірку &nbsp;в &nbsp;бузині. &nbsp;<br>\n<br>\nБрат &nbsp;Домінік &nbsp;<br>\n<br>\nО &nbsp;боже &nbsp;правий! &nbsp;За &nbsp;що &nbsp;така &nbsp;злоба? &nbsp;<br>\nТи &nbsp;ж &nbsp;клеветою &nbsp;осквернив &nbsp;уста. &nbsp;<br>\nСновидець &nbsp;я. &nbsp;Не &nbsp;гріх &nbsp;це, &nbsp;а &nbsp;хвороба. &nbsp;<br>\nЯкщо &nbsp;й &nbsp;ходжу &nbsp;вночі, &nbsp;то &nbsp;неспроста. &nbsp;<br>\nВ &nbsp;роду &nbsp;у &nbsp;мене &nbsp;всі &nbsp;вночі &nbsp;ходили. &nbsp;<br>\nЯка &nbsp;там &nbsp;дірка? &nbsp;З &nbsp;даху &nbsp;на &nbsp;карниз. &nbsp;<br>\nІ &nbsp;всі &nbsp;були &nbsp;не &nbsp;те, &nbsp;що &nbsp;ти &nbsp;— &nbsp;худими. &nbsp;<br>\nІ &nbsp;жоден &nbsp;предок &nbsp;не &nbsp;звалився &nbsp;вниз. &nbsp;<br>\nА &nbsp;ви, &nbsp;гладкі &nbsp;яриги, &nbsp;пудофети, &nbsp;<br>\nважкі &nbsp;на &nbsp;мисль, &nbsp;глухі &nbsp;на &nbsp;солов’я, &nbsp;— &nbsp;<br>\nти &nbsp;ви &nbsp;ж &nbsp;вночі &nbsp;усі &nbsp;як &nbsp;захропете, &nbsp;<br>\nхіба &nbsp;ж &nbsp;на &nbsp;місяць &nbsp;дивитесь, &nbsp;як &nbsp;я?! &nbsp;<br>\n<br>\nПерший &nbsp;монах &nbsp;<br>\n<br>\nПрегарні &nbsp;прачки &nbsp;на &nbsp;ріці &nbsp;Луарі. &nbsp;<br>\nОтож &nbsp;і &nbsp;місяць &nbsp;світить &nbsp;все &nbsp;туди. &nbsp;<br>\nКрохмальний &nbsp;чепчик, &nbsp;очі &nbsp;карі, &nbsp;<br>\nі &nbsp;руки &nbsp;аж &nbsp;рожеві &nbsp;од &nbsp;води! &nbsp;<br>\n<br>\nБрат &nbsp;Домінік &nbsp;<br>\n<br>\nМій &nbsp;слух &nbsp;терзають &nbsp;натяки &nbsp;гріховні. &nbsp;<br>\nМені, &nbsp;ченцеві, &nbsp;чи &nbsp;до &nbsp;прачок &nbsp;тих? &nbsp;<br>\nЯкщо &nbsp;й &nbsp;ходжу, &nbsp;— &nbsp;це &nbsp;тільки &nbsp;місяць &nbsp;вповні &nbsp;<br>\nмене &nbsp;веде &nbsp;на &nbsp;віжках &nbsp;золотих! &nbsp;<br>\n<br>\nПерший &nbsp;монах &nbsp;<br>\n<br>\nА &nbsp;як &nbsp;тебе &nbsp;над &nbsp;річкою &nbsp;зловили, &nbsp;<br>\nти &nbsp;вже &nbsp;хотів &nbsp;стрибати &nbsp;до &nbsp;човна. &nbsp;<br>\nНа &nbsp;тому &nbsp;боці &nbsp;всі &nbsp;собаки &nbsp;вили, &nbsp;— &nbsp;<br>\nон, &nbsp;сходить &nbsp;вже &nbsp;<br>\n<br>\n(показує &nbsp;на &nbsp;місячне &nbsp;півколо), &nbsp;— &nbsp;<br>\n<br>\nце &nbsp;теж &nbsp;його &nbsp;вина? &nbsp;<br>\n<br>\nБрат &nbsp;Домінік &nbsp;<br>\n<br>\nНі, &nbsp;mea &nbsp;culpa, &nbsp;це &nbsp;моя &nbsp;провина. &nbsp;<br>\nКоли &nbsp;зі &nbsp;мною &nbsp;коїться &nbsp;таке, &nbsp;<br>\nз &nbsp;водою &nbsp;миска &nbsp;ставитись &nbsp;повинна &nbsp;<br>\nмені &nbsp;в &nbsp;ногах &nbsp;у &nbsp;келії. &nbsp;<br>\n<br>\nДругий &nbsp;монах &nbsp;<br>\n<br>\nЯке! &nbsp;<br>\nІ &nbsp;що &nbsp;тоді? &nbsp;<br>\n<br>\nБрат &nbsp;Домінік &nbsp;<br>\n<br>\nА &nbsp;я, &nbsp;не &nbsp;мавши &nbsp;тари, &nbsp;<br>\nв &nbsp;холодну &nbsp;воду &nbsp;не &nbsp;вступивши &nbsp;в &nbsp;сні, &nbsp;<br>\nото &nbsp;добіг &nbsp;до &nbsp;самої &nbsp;Луари &nbsp;<br>\nі &nbsp;вже &nbsp;аж &nbsp;там &nbsp;прокинувся &nbsp;в &nbsp;човні! &nbsp;<br>\n<br>\nДругий &nbsp;монах &nbsp;<br>\n<br>\nТо &nbsp;з &nbsp;тебе &nbsp;ж &nbsp;треба &nbsp;виганяти &nbsp;біса, &nbsp;<br>\nщоб &nbsp;ти &nbsp;отак &nbsp;не &nbsp;бігав &nbsp;по &nbsp;ночах! &nbsp;<br>\n<br>\nЧортик &nbsp;<br>\n<br>\n(зі &nbsp;сховку &nbsp;раптом &nbsp;визирнувши, &nbsp;хитро) &nbsp;<br>\n<br>\nЯкщо &nbsp;мене &nbsp;і &nbsp;виженуть, &nbsp;не &nbsp;бійся, &nbsp;— &nbsp;<br>\nНа &nbsp;тому &nbsp;боці &nbsp;ждатиму &nbsp;в &nbsp;корчах. &nbsp;<br>\n<br>\nМонахи &nbsp;наполохано &nbsp;сахнулись. &nbsp;З &nbsp;них &nbsp;другий &nbsp;нестатечно &nbsp;дременув. &nbsp;<br>\nА &nbsp;перший, &nbsp;зберігаючи &nbsp;поставу, &nbsp;усе &nbsp;ж &nbsp;таки &nbsp;заквапився &nbsp;іти. &nbsp;<br>\nБрат &nbsp;Домінік, &nbsp;поштиво &nbsp;склавши &nbsp;руки, &nbsp;прислухався, &nbsp;і &nbsp;віддалився &nbsp;теж. &nbsp;<br>\n<br>\nСузір’я &nbsp;яблук &nbsp;світяться &nbsp;крізь &nbsp;листя. &nbsp;<br>\nНа &nbsp;лаві &nbsp;темний &nbsp;силует &nbsp;Старого. &nbsp;<br>\nВсе &nbsp;западає &nbsp;в &nbsp;морок. &nbsp;Сходить &nbsp;місяць. &nbsp;<br>\nБринять &nbsp;у &nbsp;тиші &nbsp;пилочки &nbsp;цикад. &nbsp;<br>\n<br>\n\n\n\n<br><br>\n"
}