{
  "author": "NXNex7lH",
  "id": "iP4F70rV",
  "title": "МАРСЕЛЬ",
  "link": "metrs_poem.php?poem=14376",
  "html": "\n<h4></h4>\n\n<a href=\"/metrs.php?id=820&amp;type=tvorch\" class=\"redhr1\">Творчість</a> |\n<a href=\"/metrs.php?id=820&amp;type=biogr\" class=\"redhr1\">Біографія</a> |\n<a href=\"/metrs.php?id=820&amp;type=critiques\" class=\"redhr1\">Критика</a>\n\n<h4>МАРСЕЛЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Богданові Чалому</i><br><br>\nВ &nbsp;Марселі &nbsp;платани, &nbsp;як &nbsp;в &nbsp;нашій &nbsp;Одесі.<br>\nШумить &nbsp;Середземного &nbsp;моря &nbsp;прибій.<br>\nВ &nbsp;порту &nbsp;- &nbsp;пароплави,<br>\nІ &nbsp;чайки &nbsp;на &nbsp;плесі...<br>\nМарсель &nbsp;- &nbsp;наче &nbsp;докер &nbsp;в &nbsp;тільняшці &nbsp;своїй:<br>\nЗасмаглий, &nbsp;кремезний, &nbsp;од &nbsp;сонця &nbsp;хмільний.<br>\n<br>\nНедаром &nbsp;родилася &nbsp;тут &nbsp;\"Марсельєза\"!<br>\nВідважний &nbsp;Марсель &nbsp;і &nbsp;стійкий &nbsp;в &nbsp;боротьбі!<br>\nСмугаста &nbsp;матроска,<br>\nІ &nbsp;кортиків &nbsp;леза,<br>\nІ &nbsp;очі, &nbsp;як &nbsp;море, &nbsp;й &nbsp;стрічки &nbsp;голубі,<br>\nІ &nbsp;люлька &nbsp;матроська &nbsp;висить &nbsp;на &nbsp;губі!<br>\n<br>\nМарсель! &nbsp;Велет-порт, &nbsp;гомінка &nbsp;Канеб'єра...<br>\nПариж &nbsp;ще &nbsp;й &nbsp;не &nbsp;думав &nbsp;родитись &nbsp;на &nbsp;світ,<br>\nА &nbsp;він &nbsp;- &nbsp;шість &nbsp;віків &nbsp;жив &nbsp;до &nbsp;нашої &nbsp;ери!<br>\nКого &nbsp;тільки &nbsp;тут &nbsp;не &nbsp;стрічав &nbsp;цей &nbsp;граніт,<br>\nЯких &nbsp;тільки &nbsp;стягів &nbsp;не &nbsp;знав &nbsp;цей &nbsp;зеніт!<br>\n<br>\nВсе &nbsp;бачив &nbsp;Марсель! &nbsp;Для &nbsp;Марселя &nbsp;не &nbsp;в &nbsp;подив &nbsp;-<br>\nІ &nbsp;хто &nbsp;ти, &nbsp;і &nbsp;звідки, &nbsp;і &nbsp;що &nbsp;ти &nbsp;одяг...<br>\nМарсель &nbsp;- &nbsp;суміш &nbsp;фарб,<br>\nМов,<br>\nУбрання &nbsp;народів...<br>\nВночі, &nbsp;коли &nbsp;морок &nbsp;підніме &nbsp;свій &nbsp;стяг, &nbsp;-<br>\nМарсель &nbsp;аж &nbsp;кипить &nbsp;од &nbsp;злодюг &nbsp;і &nbsp;бродяг.<br>\n<br>\nВ &nbsp;нічних &nbsp;кабаре &nbsp;п'ють &nbsp;з &nbsp;крем-содою &nbsp;віскі,<br>\nЦілують &nbsp;в &nbsp;дешевих &nbsp;притонах &nbsp;повій &nbsp;-<br>\nСолдати, &nbsp;матроси,<br>\nІспанські, &nbsp;англійські,<br>\nПриїжджі &nbsp;бродяги &nbsp;- &nbsp;послід &nbsp;світовий!<br>\nГульня &nbsp;і &nbsp;розпуста,<br>\nГрабіж &nbsp;і &nbsp;розбій!<br>\n<br>\nВ &nbsp;порту &nbsp;пароплав &nbsp;з &nbsp;Цейлону, &nbsp;з &nbsp;Марокко,<br>\nВ &nbsp;крамницях &nbsp;дива &nbsp;всіх &nbsp;країн, &nbsp;всіх &nbsp;земель:<br>\nМигдаль. &nbsp;Восьминоги. &nbsp;Інжир. &nbsp;Кофе &nbsp;мокко.<br>\nЖиві &nbsp;черепахи. &nbsp;Швейцарська &nbsp;форель...<br>\nЇж, &nbsp;пий &nbsp;і &nbsp;гуляй,<br>\nВеселися, &nbsp;Марсель!<br>\n<br>\nВ &nbsp;марсельців &nbsp;- &nbsp;південний, &nbsp;шумкий &nbsp;темперамент...<br>\nСкандали &nbsp;на &nbsp;вулицях, &nbsp;сварка &nbsp;і &nbsp;сміх<br>\nМені &nbsp;нагадали &nbsp;французький &nbsp;парламент,<br>\nВірніш, &nbsp;депутатів, &nbsp;міністрів &nbsp;отих,<br>\nДе &nbsp;кожен &nbsp;тріщить, &nbsp;мов &nbsp;порожній &nbsp;горіх!<br>\n<br>\nКрикливі &nbsp;бульвари, &nbsp;строкаті &nbsp;реклами...<br>\nБідніший &nbsp;Марсель &nbsp;за &nbsp;розкішний &nbsp;Париж,<br>\nА &nbsp;люди &nbsp;- &nbsp;сердечніші. &nbsp;З &nbsp;портовиками<br>\nЙ &nbsp;себе &nbsp;почуваєш &nbsp;простіш &nbsp;і &nbsp;вільніш.<br>\nВ &nbsp;них &nbsp;більше &nbsp;вогню.<br>\nЙ &nbsp;ти &nbsp;вогнем &nbsp;їх &nbsp;гориш.<br>\n<br>\nВеселий &nbsp;Марсель! &nbsp;Але &nbsp;в &nbsp;гніві &nbsp;- &nbsp;суворий:<br>\nБунтує, &nbsp;бушує, &nbsp;кулак &nbsp;підніма,<br>\nВирує, &nbsp;як &nbsp;шторм &nbsp;в &nbsp;Середземному &nbsp;морі...<br>\nТа &nbsp;шторм &nbsp;- &nbsp;це &nbsp;стихія &nbsp;сліпа &nbsp;і &nbsp;німа,<br>\nМарсель &nbsp;- &nbsp;знає &nbsp;шлях &nbsp;свій, &nbsp;зна &nbsp;силу &nbsp;керма!<br>\n<br>\nСуворий &nbsp;Марсель &nbsp;в &nbsp;своїй &nbsp;докерській &nbsp;блузі!<br>\nСинь &nbsp;моря &nbsp;і &nbsp;сяйво &nbsp;червоних &nbsp;знамен, &nbsp;-<br>\nЛюблю &nbsp;я &nbsp;ці &nbsp;фарби &nbsp;в &nbsp;поєднанні, &nbsp;друзі!<br>\nМарсель! &nbsp;Чи &nbsp;не &nbsp;звідси &nbsp;ім'я &nbsp;взяв &nbsp;Кашен?<br>\nЖиве &nbsp;\"Марсельєза\" &nbsp;в &nbsp;цій &nbsp;дружбі &nbsp;імен!<br>\n<br>\nВ &nbsp;борні &nbsp;голова &nbsp;у &nbsp;Марселя &nbsp;твереза!<br>\nСмугасті &nbsp;тільняшки,<br>\nСтрічки &nbsp;голубі...<br>\nЗа &nbsp;те, &nbsp;що &nbsp;родилася &nbsp;тут &nbsp;\"Марсельєза\", &nbsp;-<br>\nВклоняюсь &nbsp;тобі<br>\nІ &nbsp;бажаю &nbsp;тобі,<br>\nРобочий &nbsp;Марсель, &nbsp;перемог &nbsp;в &nbsp;боротьбі!<br><br><em>Марсель, 1956</em>\n\n\n<br><br>\n"
}