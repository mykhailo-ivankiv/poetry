{
  "author": "Uiz_GU5j",
  "id": "INJ_0tuzb",
  "title": "\"Предовгим поглядом, що за літа сягає...\"",
  "link": "/metrs_poem.php?poem=17550",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>\"Предовгим поглядом, що за літа сягає...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Діду Кузьмі</i><br><br>\nПредовгим &nbsp;поглядом, &nbsp;що &nbsp;за &nbsp;літа &nbsp;сягає, &nbsp;<br>\nвже &nbsp;бачиш &nbsp;рай &nbsp;і &nbsp;хмар &nbsp;летючих &nbsp;зграї. &nbsp;<br>\nСлова &nbsp;відходять, &nbsp;звуки &nbsp;відлітають, &nbsp;<br>\nчіткішає &nbsp;обрис &nbsp;запашного &nbsp;краю. &nbsp;<br>\n<br>\nДуша &nbsp;мовчить, &nbsp;готова &nbsp;до &nbsp;відльоту, &nbsp;<br>\nвідштовхує &nbsp;ненатлицю-скорботу, &nbsp;<br>\nвилущується &nbsp;з &nbsp;утлого &nbsp;одіння, &nbsp;<br>\nрозвівши &nbsp;руки, &nbsp;врізані &nbsp;в &nbsp;коліна. &nbsp;<br>\n<br>\nЦегляна &nbsp;хата, &nbsp;біла &nbsp;шкаралуща, &nbsp;<br>\nстовпи &nbsp;димів, &nbsp;непроходима &nbsp;пуща, &nbsp;<br>\nі &nbsp;небо &nbsp;гне &nbsp;метелик &nbsp;безіменний, &nbsp;<br>\nбіліє &nbsp;чисто, &nbsp;відліта &nbsp;тихенно. &nbsp;<br>\n<br>\nКолишня &nbsp;втіха, &nbsp;насолода &nbsp;плоті &nbsp;<br>\nметалом &nbsp;стали, &nbsp;що &nbsp;гірчить &nbsp;у &nbsp;роті… &nbsp;<br>\n— &nbsp;Ні, &nbsp;ні, &nbsp;не &nbsp;треба &nbsp;того &nbsp;раювання, &nbsp;<br>\nякщо &nbsp;таке &nbsp;гірке &nbsp;на &nbsp;смак &nbsp;прощання. &nbsp;<br>\nА &nbsp;чи &nbsp;безсмертя &nbsp;для &nbsp;душі &nbsp;потрібне, &nbsp;<br>\nякщо &nbsp;вона &nbsp;залишиться &nbsp;безрідна? &nbsp;<br>\n<br>\nЩе &nbsp;треба &nbsp;ложку &nbsp;вистругать &nbsp;онуку, &nbsp;<br>\nпрожити, &nbsp;мов &nbsp;останню, &nbsp;кожну &nbsp;мить &nbsp;<br>\nі &nbsp;на &nbsp;безсмертя &nbsp;взять &nbsp;тоді &nbsp;заруку, &nbsp;<br>\nякщо, &nbsp;мов &nbsp;ланці, &nbsp;душі &nbsp;сполучить. &nbsp;<br>\n<br>\n\n\n\n<br><br>\n"
}