{
  "author": "XOXNYxfF",
  "id": "ecI6_kj6q",
  "title": "ПАМ’ЯТЬ ДУШІ",
  "link": "metrs_poem.php?poem=3104",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>ПАМ’ЯТЬ ДУШІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЦе &nbsp;ніби &nbsp;сон. &nbsp;Але &nbsp;ж &nbsp;не &nbsp;сон &nbsp;— &nbsp;видіння, &nbsp;<br>\nЯке &nbsp;прийшло &nbsp;з &nbsp;людської &nbsp;глибини. &nbsp;<br>\nДуші &nbsp;в &nbsp;віках &nbsp;не &nbsp;пізнане &nbsp;бродіння, &nbsp;<br>\nЩо &nbsp;з &nbsp;дійсності &nbsp;виготовляє &nbsp;сни. &nbsp;<br>\nГніді &nbsp;чи, &nbsp;мо’, &nbsp;червоно-золотаві &nbsp;<br>\n(Як &nbsp;полум’я, &nbsp;що &nbsp;виникло &nbsp;з &nbsp;грози) &nbsp;<br>\nЛетять &nbsp;кудись &nbsp;— &nbsp;у &nbsp;славі &nbsp;чи &nbsp;неславі? &nbsp;— &nbsp;<br>\nКозацькі &nbsp;коні, &nbsp;впряжені &nbsp;в &nbsp;вози. &nbsp;<br>\nїх &nbsp;сотні, &nbsp;тисячі. &nbsp;Мужичі &nbsp;спини &nbsp;<br>\nГойдаються &nbsp;у &nbsp;ритмі &nbsp;торохтінь. &nbsp;<br>\nІде &nbsp;народ &nbsp;— &nbsp;ніхто &nbsp;його &nbsp;не &nbsp;спинить. &nbsp;<br>\nА &nbsp;сам &nbsp;я &nbsp;хто &nbsp;— &nbsp;<br>\nЖивий &nbsp;козак &nbsp;чи &nbsp;тінь?.. &nbsp;<br>\nТо &nbsp;мить &nbsp;була: &nbsp;душа &nbsp;впізнала &nbsp;гони, &nbsp;<br>\nДе &nbsp;кров’ю &nbsp;сходили &nbsp;товариші. &nbsp;<br>\nМожливо, &nbsp;то &nbsp;Хмельницького &nbsp;загони &nbsp;<br>\nУ &nbsp;споминах &nbsp;безсмертної &nbsp;душі? &nbsp;<br>\nПроте &nbsp;нехай &nbsp;оце &nbsp;видіння &nbsp;скаже &nbsp;<br>\nРаніше, &nbsp;ніж &nbsp;порине &nbsp;в &nbsp;забуття, &nbsp;<br>\nЩо &nbsp;кожне &nbsp;«я» &nbsp;— &nbsp;жива &nbsp;духовна &nbsp;пряжа &nbsp;<br>\nІз &nbsp;споминів &nbsp;колишнього &nbsp;життя; &nbsp;<br>\n<br>\nЩо, &nbsp;може, &nbsp;не &nbsp;далеко &nbsp;і &nbsp;не &nbsp;близько &nbsp;<br>\n(За &nbsp;прірвою &nbsp;із &nbsp;простору &nbsp;й &nbsp;часу) &nbsp;<br>\nНародиться &nbsp;колись &nbsp;руде &nbsp;хлопчисько, &nbsp;<br>\nПрийнявши &nbsp;те, &nbsp;що &nbsp;я &nbsp;тепер &nbsp;несу. &nbsp;<br>\nІ &nbsp;на &nbsp;відзнаку &nbsp;наших &nbsp;дум &nbsp;та &nbsp;звершень &nbsp;<br>\nЙому, &nbsp;хто &nbsp;совість &nbsp;чистою &nbsp;зберіг, &nbsp;<br>\nНасниться &nbsp;тридцять &nbsp;третій, &nbsp;сорок &nbsp;перший &nbsp;<br>\nІ &nbsp;в &nbsp;тінях &nbsp;від &nbsp;дротів &nbsp;мордовський &nbsp;сніг. &nbsp;<br>\nВін &nbsp;вхопиться &nbsp;за &nbsp;голову &nbsp;руками &nbsp;— &nbsp;<br>\nІ &nbsp;в &nbsp;муках &nbsp;наше &nbsp;пригадає &nbsp;все. &nbsp;<br>\nНе &nbsp;вороними &nbsp;вже, &nbsp;а &nbsp;«воронками» &nbsp;<br>\nДавно &nbsp;забуте &nbsp;душу &nbsp;потрясе… &nbsp;<br>\nЦе &nbsp;ніби &nbsp;й &nbsp;сон. &nbsp;Але &nbsp;ж &nbsp;не &nbsp;сон &nbsp;— &nbsp;це, &nbsp;мабуть, &nbsp;<br>\nЩось &nbsp;пережите, &nbsp;не &nbsp;якась &nbsp;мара… &nbsp;<br>\nЯкщо &nbsp;мене &nbsp;життя &nbsp;хоч &nbsp;трохи &nbsp;вабить, &nbsp;<br>\nТо &nbsp;лиш &nbsp;тому, &nbsp;що &nbsp;«я» &nbsp;не &nbsp;помира. &nbsp;<br>\n<br>\n17.X.80, &nbsp;Мордовія\n\n\n<br><br>\n"
}