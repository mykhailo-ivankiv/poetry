{
  "author": "nLygzhXG",
  "id": "Qmcqwk9t",
  "title": "6. ПЕРЕТЯТЬКО В НІПОННІ",
  "link": "/metrs_poem.php?poem=7248",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>6. ПЕРЕТЯТЬКО В НІПОННІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n251<br>\nГаврило &nbsp;був &nbsp;із &nbsp;тих &nbsp;січовиків,<br>\nКому &nbsp;в &nbsp;житті &nbsp;немає &nbsp;переводу.<br>\nЙого &nbsp;прапредок &nbsp;перетяв &nbsp;ляшків<br>\nЧималий &nbsp;полк, &nbsp;загнавши &nbsp;в &nbsp;Жовту &nbsp;Воду;<br>\nІ &nbsp;вже &nbsp;відтоді, &nbsp;на &nbsp;віки &nbsp;віків,<br>\nПрозвання &nbsp;горде &nbsp;з &nbsp;роду &nbsp;і &nbsp;до &nbsp;роду<br>\nСвітило &nbsp;звагою, &nbsp;як &nbsp;смолоскип &nbsp;- &nbsp;<br>\nСеред &nbsp;шабель &nbsp;і &nbsp;між &nbsp;цілинних &nbsp;скиб.<br>\n<br>\n252<br>\nЦе &nbsp;з &nbsp;тих, &nbsp;від &nbsp;кого, &nbsp;звідавши &nbsp;погоні,<br>\nДрижав &nbsp;у &nbsp;постраху &nbsp;татарський &nbsp;Крим.<br>\nЦе &nbsp;з &nbsp;них &nbsp;у &nbsp;довгій, &nbsp;правій &nbsp;обороні<br>\nПідняв &nbsp;покару &nbsp;Кармалюк &nbsp;Устим.<br>\nРече &nbsp;легенда: &nbsp;вітроногі &nbsp;коні<br>\nТой &nbsp;рід &nbsp;заносили &nbsp;в &nbsp;такий &nbsp;нестрим,<br>\nЩо &nbsp;прямо &nbsp;з &nbsp;хутора &nbsp;Гаврилів &nbsp;дядько<br>\nПовів &nbsp;літак &nbsp;- &nbsp;модерний &nbsp;Перетятько!<br>\n<br>\n253<br>\n\"Тепер &nbsp;просохнем, &nbsp;- &nbsp;тепло &nbsp;до &nbsp;Павла<br>\nСказав &nbsp;Гаврило, &nbsp;сівши &nbsp;між &nbsp;кущами. &nbsp;-<br>\nЛукава &nbsp;доля &nbsp;й &nbsp;нам &nbsp;приберегла<br>\nТяжкого &nbsp;щастя, &nbsp;вийшлого &nbsp;з &nbsp;нестями\".<br>\nПавло &nbsp;приліг... &nbsp;А &nbsp;вранішня &nbsp;імла<br>\nПовільно &nbsp;танула... &nbsp;За &nbsp;острівцями<br>\nВставало &nbsp;сонце, &nbsp;провістивши &nbsp;день<br>\nСеред &nbsp;пташиних &nbsp;радісних &nbsp;пісень.<br>\n<br>\n254<br>\nПавла &nbsp;трясла &nbsp;застуда-лихоманка,<br>\nІ &nbsp;губи &nbsp;смажив &nbsp;вогнегронний &nbsp;жар.<br>\nОта &nbsp;податлива &nbsp;колишня &nbsp;бранка<br>\nТепер &nbsp;устала &nbsp;переможно &nbsp;з &nbsp;нар<br>\nІ, &nbsp;не &nbsp;зважаючи &nbsp;на &nbsp;провість &nbsp;ранку,<br>\nДотла &nbsp;морозила; &nbsp;прийнявши &nbsp;в &nbsp;дар<br>\nДесяток &nbsp;жертв, &nbsp;у &nbsp;пору &nbsp;світанкову<br>\nНової &nbsp;дані &nbsp;вимагала &nbsp;знову.<br>\n<br>\n255<br>\n\"Кріпися, &nbsp;друже. &nbsp;Буде &nbsp;й &nbsp;наш &nbsp;банзай, &nbsp;-<br>\nГаврило &nbsp;словом &nbsp;потішав &nbsp;хлопчину. &nbsp;-<br>\nАчей, &nbsp;осягнений &nbsp;манджурський &nbsp;край<br>\nНаллє &nbsp;тепла &nbsp;у &nbsp;пазуху &nbsp;й &nbsp;за &nbsp;спину\".<br>\nА &nbsp;повнощедрий &nbsp;соняшний &nbsp;розмай<br>\nТак &nbsp;ревно &nbsp;грів, &nbsp;текучи &nbsp;без &nbsp;упину<br>\nПалкою &nbsp;зливою &nbsp;на &nbsp;втікачів,<br>\nЩо &nbsp;ті &nbsp;поснули &nbsp;в &nbsp;леготі &nbsp;кущів.<br>\n<br>\n256<br>\nРаптово &nbsp;дивні, &nbsp;незнайомі &nbsp;крики<br>\nЗбудили &nbsp;їх, &nbsp;просохлих &nbsp;між &nbsp;галяв, &nbsp;-<br>\nВилицюваті &nbsp;лиця, &nbsp;як &nbsp;мотики,<br>\nСтояли &nbsp;вколо &nbsp;між &nbsp;кущів &nbsp;і &nbsp;трав...<br>\nОдин &nbsp;худенький, &nbsp;мов &nbsp;кабанчик &nbsp;дикий,<br>\nДзвінкі &nbsp;накази &nbsp;покликом &nbsp;давав, &nbsp;-<br>\nПрибульці &nbsp;йшли, &nbsp;як &nbsp;велети, &nbsp;між &nbsp;ними,<br>\nЩо &nbsp;дріботіли &nbsp;ніжками &nbsp;малими.<br>\n<br>\n257<br>\n\"Така &nbsp;дрібнота! &nbsp;Миршава &nbsp;мушва!<br>\nА &nbsp;ми, &nbsp;кремези, &nbsp;мусимо &nbsp;годити\".<br>\n\"Чий &nbsp;край, &nbsp;у &nbsp;того &nbsp;й &nbsp;мудра &nbsp;голова!\" &nbsp;-<br>\nПавло &nbsp;додав... &nbsp;Як &nbsp;темні &nbsp;сталактити,<br>\nСтояли &nbsp;гори. &nbsp;Плуталась &nbsp;трава<br>\nМіж &nbsp;босих &nbsp;пальців, &nbsp;наче &nbsp;зупинити<br>\nХотіла &nbsp;впевнених &nbsp;відчайців &nbsp;двох,<br>\nЩо &nbsp;вже &nbsp;здолали &nbsp;вир, &nbsp;чагар &nbsp;і &nbsp;мох.<br>\n<br>\n258<br>\nТа &nbsp;незабаром &nbsp;прехилий &nbsp;Гаврило<br>\nЗлагіднив &nbsp;гнівний, &nbsp;нарікальний &nbsp;тон.<br>\nЙого &nbsp;сумління &nbsp;вмить &nbsp;заговорило,<br>\nЩо &nbsp;не &nbsp;манджури &nbsp;перейшли &nbsp;кордон.<br>\nА &nbsp;хто &nbsp;ж &nbsp;порушників &nbsp;стрічає &nbsp;мило?<br>\nВони &nbsp;брели &nbsp;крізь &nbsp;хащі &nbsp;з &nbsp;волокон,<br>\nГусте &nbsp;гілля &nbsp;розводячи &nbsp;руками,<br>\nЯке &nbsp;стояло &nbsp;- &nbsp;як &nbsp;висячі &nbsp;брами.<br>\n<br>\n259<br>\nБрели &nbsp;й &nbsp;брели... &nbsp;Наткнулися &nbsp;на &nbsp;пост.<br>\nВін &nbsp;раптом &nbsp;виринув &nbsp;перед &nbsp;очима,<br>\nНемов &nbsp;ловити &nbsp;вискочив &nbsp;навпрост<br>\nПрибульців &nbsp;двох, &nbsp;що &nbsp;легко &nbsp;і &nbsp;плечима<br>\nЙого &nbsp;звалили &nbsp;б... &nbsp;\"Ач, &nbsp;який &nbsp;прохвост! &nbsp;-<br>\nГаврило &nbsp;бравсь. &nbsp;- &nbsp;Мушнява &nbsp;незлічима!\"<br>\nТа &nbsp;прикусив &nbsp;небавом &nbsp;язика,<br>\nЗбагнувши &nbsp;суть, &nbsp;що &nbsp;стала &nbsp;нелегка.<br>\n<br>\n260<br>\nПочався &nbsp;допит... &nbsp;Шпигуни? &nbsp;Шпіони?<br>\nКим &nbsp;був &nbsp;удома? &nbsp;І &nbsp;від &nbsp;кого &nbsp;втік?<br>\nЯкі &nbsp;ще &nbsp;звідав &nbsp;не &nbsp;свої &nbsp;кордони?<br>\nІ &nbsp;так &nbsp;подій &nbsp;проходив &nbsp;перелік...<br>\nПерекладач, &nbsp;дарма &nbsp;що &nbsp;безборонний,<br>\nПитав &nbsp;і &nbsp;зором, &nbsp;як &nbsp;вугілля, &nbsp;пік,<br>\nАж &nbsp;поки &nbsp;думка &nbsp;не &nbsp;прийшла &nbsp;здорова,<br>\nЩо &nbsp;шпигуни &nbsp;не &nbsp;ріжуть &nbsp;ліс &nbsp;на &nbsp;дрова.<br>\n<br>\n261<br>\nМасного &nbsp;рижу &nbsp;з'ївши &nbsp;казанок,<br>\nГаврило &nbsp;вдавсь &nbsp;перегодя &nbsp;й &nbsp;до &nbsp;жарту.<br>\nПрийнявши &nbsp;чаю &nbsp;золотий &nbsp;ковток,<br>\nУже &nbsp;по-дружньому &nbsp;дививсь &nbsp;на &nbsp;варту.<br>\nЙому &nbsp;на &nbsp;серці &nbsp;калатав &nbsp;дзвінок,<br>\nЩо &nbsp;недалеко &nbsp;й &nbsp;до &nbsp;свободи &nbsp;старту.<br>\nЛише &nbsp;турбота &nbsp;мучила &nbsp;одна:<br>\nПавла &nbsp;трясла &nbsp;невідана &nbsp;мана.<br>\n<br>\n262<br>\nНестерпне &nbsp;пекло &nbsp;випало &nbsp;Павлові,<br>\nЩо &nbsp;ввесь, &nbsp;як &nbsp;жар, &nbsp;і &nbsp;тіпався, &nbsp;й &nbsp;горів.<br>\nНе &nbsp;їв &nbsp;нічого &nbsp;- &nbsp;кухлики &nbsp;кленові<br>\nЛише &nbsp;спорожнював, &nbsp;стогнав &nbsp;і &nbsp;прів;<br>\nМетавсь &nbsp;на &nbsp;плетенці, &nbsp;збивавсь &nbsp;на &nbsp;слові,<br>\nКогось &nbsp;гукав &nbsp;і &nbsp;полум'я &nbsp;з-під &nbsp;брів<br>\nНавколо &nbsp;кидав. &nbsp;Буйну &nbsp;лихоманку<br>\nНасилу &nbsp;втишили &nbsp;питвом &nbsp;до &nbsp;ранку.<br>\n<br>\n263<br>\nПекуча &nbsp;знаго &nbsp;неспокійних &nbsp;днів,<br>\nНочей &nbsp;буремних, &nbsp;що &nbsp;спливли &nbsp;в &nbsp;минуле!..<br>\nПавло, &nbsp;нівроку, &nbsp;силою &nbsp;зміцнів,<br>\nІ &nbsp;розбуяло &nbsp;знову &nbsp;серце &nbsp;чуле.<br>\nВлилася &nbsp;в &nbsp;тіло &nbsp;твердість &nbsp;ясенів &nbsp;-<br>\nІ &nbsp;стало &nbsp;спомином &nbsp;буття &nbsp;знебуле.<br>\nШирокогрудий &nbsp;видужав &nbsp;Павло,<br>\nА &nbsp;лихоманки &nbsp;- &nbsp;наче &nbsp;й &nbsp;не &nbsp;було!<br>\n<br>\n264<br>\n\"Куди &nbsp;ж &nbsp;тепер?\" &nbsp;- &nbsp;задумувавсь &nbsp;Гаврило<br>\nІ &nbsp;в &nbsp;сум'ятті &nbsp;питався &nbsp;у &nbsp;Павла.<br>\nЙого &nbsp;вагання &nbsp;серцю &nbsp;говорило,<br>\nЩо &nbsp;не &nbsp;знести &nbsp;цього &nbsp;чужого &nbsp;тла,<br>\nЗ &nbsp;якого &nbsp;всюди &nbsp;скоса &nbsp;й &nbsp;підозріло,<br>\nНеначе &nbsp;всіх &nbsp;непевність &nbsp;пойняла,<br>\nВсякчасно &nbsp;дивляться &nbsp;манджурські &nbsp;очі,<br>\nДо &nbsp;дна &nbsp;зіниць &nbsp;ворожістю &nbsp;наврочі.<br>\n<br>\n265<br>\n\"До &nbsp;Ліґи &nbsp;Націй &nbsp;прокладаймо &nbsp;шлях! &nbsp;-<br>\nПавло, &nbsp;подумавши, &nbsp;повів &nbsp;розмову. &nbsp;-<br>\nХай &nbsp;світ &nbsp;узнає, &nbsp;що &nbsp;в &nbsp;оцих &nbsp;краях,<br>\nСибірських &nbsp;нетрях, &nbsp;повних &nbsp;в'язнів &nbsp;знову,<br>\nМосква &nbsp;готує &nbsp;- &nbsp;зваглому &nbsp;на &nbsp;страх.<br>\nНехай &nbsp;збагне, &nbsp;що &nbsp;зірку &nbsp;пурпурову<br>\nНова &nbsp;наруга &nbsp;бутно &nbsp;підняла<br>\nЗамість &nbsp;двоглавого, &nbsp;в &nbsp;крові, &nbsp;орла\".<br>\n<br>\n266<br>\n\"А &nbsp;там &nbsp;уже &nbsp;й &nbsp;додому &nbsp;недалеко... &nbsp;-<br>\nЗрадів &nbsp;Гаврило. &nbsp;- &nbsp;Тут &nbsp;сама &nbsp;нуда\".<br>\nГай-гай, &nbsp;чудний, &nbsp;замріяний &nbsp;лелеко,<br>\nЩо &nbsp;не &nbsp;цурається &nbsp;свого &nbsp;гнізда!<br>\nТобі, &nbsp;кремезі, &nbsp;в &nbsp;чужині &nbsp;не &nbsp;легко<br>\nНосити &nbsp;тугу... &nbsp;Весняна &nbsp;вода<br>\nОтак &nbsp;до &nbsp;рідного &nbsp;прямує &nbsp;ставу,<br>\nПовз &nbsp;небо &nbsp;красне &nbsp;й &nbsp;землю &nbsp;золотаву.<br>\n<br>\n267<br>\n\"Та &nbsp;спершу &nbsp;мусимо &nbsp;пізнати &nbsp;світ, &nbsp;-<br>\nПавло &nbsp;почав &nbsp;розправу &nbsp;антиномій. &nbsp;-<br>\nШугнем &nbsp;на &nbsp;Захід &nbsp;- &nbsp;праіндійський &nbsp;міт,<br>\nЧерез &nbsp;Непаль, &nbsp;Арабію &nbsp;в &nbsp;содомі,<br>\nПрокладемо &nbsp;свій &nbsp;похід &nbsp;і &nbsp;політ<br>\nДо &nbsp;европейських, &nbsp;вчених &nbsp;економій,<br>\nЧиїх &nbsp;наук &nbsp;черствий &nbsp;конґломерат<br>\nМозки &nbsp;з'їдає, &nbsp;мов &nbsp;їдкий &nbsp;нітрат...\"<br>\n<br>\n268<br>\nВисоколетні &nbsp;паґоди &nbsp;Кіото!<br>\nПіднявши &nbsp;плавно &nbsp;крила &nbsp;по &nbsp;краях,<br>\nВи &nbsp;в &nbsp;небо &nbsp;прагнете, &nbsp;як &nbsp;вічно &nbsp;мотто<br>\nСвятного &nbsp;Духа &nbsp;в &nbsp;соняшних &nbsp;гаях.<br>\nЧервонобрамна &nbsp;храмів &nbsp;позолото,<br>\nТи &nbsp;зводиш &nbsp;сонця &nbsp;стопромінний &nbsp;стяг!..<br>\nСтоять &nbsp;задивлені &nbsp;Павло &nbsp;й &nbsp;Гаврило &nbsp;-<br>\nЯпонське &nbsp;Синто &nbsp;дива &nbsp;натворило.<br>\n<br>\n269<br>\n\"Такий-то &nbsp;він, &nbsp;осяяний &nbsp;Ніппон! &nbsp;-<br>\nПрибульці &nbsp;в &nbsp;захваті &nbsp;хвалу &nbsp;ясили, &nbsp;-<br>\nЛише &nbsp;з-за &nbsp;цього &nbsp;перейти &nbsp;кордон<br>\nДостоту &nbsp;варто\". &nbsp;Вражені, &nbsp;щосили<br>\nВони &nbsp;шугали &nbsp;скрізь, &nbsp;без &nbsp;перепон,<br>\nІ &nbsp;на... &nbsp;японок &nbsp;покрадьки &nbsp;зорили,<br>\nБо &nbsp;кожна &nbsp;з &nbsp;них, &nbsp;зґрабненька &nbsp;і &nbsp;мала, &nbsp;-<br>\nНемов &nbsp;обох &nbsp;круг &nbsp;пальця &nbsp;обвела.<br>\n<br>\n270<br>\nКоли &nbsp;Гаврило &nbsp;повертався &nbsp;з &nbsp;парку,<br>\nНеначе &nbsp;з &nbsp;казки &nbsp;велет-самурай,<br>\nЧи &nbsp;попивав &nbsp;міцної &nbsp;сакі &nbsp;чарку<br>\n(Бо &nbsp;чей &nbsp;же &nbsp;взнав &nbsp;японський &nbsp;обичай),<br>\nЧи &nbsp;білим &nbsp;сім'ям &nbsp;пригощав &nbsp;канарку,<br>\nДо &nbsp;нього &nbsp;всі &nbsp;всміхалися. &nbsp;- &nbsp;Банзай! &nbsp;-<br>\nНе &nbsp;знавши &nbsp;інших, &nbsp;він &nbsp;одним &nbsp;цим &nbsp;словом<br>\nУсіх &nbsp;вітав &nbsp;між &nbsp;натовпом &nbsp;бідовим.<br>\n<br>\n271<br>\nСеред &nbsp;дівчат &nbsp;зайшовши &nbsp;жартома,<br>\nЯкі &nbsp;йому &nbsp;доходили &nbsp;по &nbsp;пояс,<br>\nКазав &nbsp;на &nbsp;мигах, &nbsp;що, &nbsp;мовляв, &nbsp;зима,<br>\nПогрітись &nbsp;- &nbsp;ніде: &nbsp;бгався &nbsp;до &nbsp;якоїсь,<br>\nА &nbsp;та &nbsp;торкалась &nbsp;пальцями &nbsp;всіма<br>\nЙому &nbsp;до &nbsp;ліктя, &nbsp;поки &nbsp;й &nbsp;заспокоївсь,<br>\nНазвавши &nbsp;донькою, &nbsp;хоч &nbsp;доньки &nbsp;ті<br>\nЗ &nbsp;очей &nbsp;метали &nbsp;бризки &nbsp;золоті.<br>\n<br>\n272<br>\n\"Тебе &nbsp;б &nbsp;до &nbsp;ґейш, &nbsp;- &nbsp;Павло &nbsp;підкинув &nbsp;жарту, &nbsp;-<br>\nА &nbsp;я, &nbsp;забрівши &nbsp;в &nbsp;твій &nbsp;новий &nbsp;гарем<br>\nДавав &nbsp;би &nbsp;дівам &nbsp;пудру, &nbsp;фарби &nbsp;й &nbsp;крем,<br>\nГукавши &nbsp;дзвінко &nbsp;до &nbsp;любови &nbsp;старту...\"<br>\n- &nbsp;До &nbsp;біса! &nbsp;Годі! &nbsp;Ліпше &nbsp;оберем<br>\nДля &nbsp;кепкування &nbsp;нескоромну &nbsp;тему,<br>\nАніж &nbsp;твою &nbsp;гаремну &nbsp;теорему. &nbsp;-<br>\n<br>\n273<br>\nГаврило &nbsp;дружньо &nbsp;гнівавсь &nbsp;на &nbsp;Павла,<br>\nА &nbsp;в &nbsp;той &nbsp;же &nbsp;час &nbsp;йому &nbsp;перед &nbsp;очима<br>\nВставала &nbsp;марива &nbsp;хвиляста &nbsp;мла &nbsp;-<br>\nХерсонська &nbsp;даль, &nbsp;снопами &nbsp;незлічима,<br>\nЙого &nbsp;дружина, &nbsp;що &nbsp;за &nbsp;ним &nbsp;ішла,<br>\nСнопи &nbsp;в'язавши, &nbsp;граючи &nbsp;плечима.<br>\nТоді &nbsp;він &nbsp;слухав, &nbsp;як &nbsp;услід &nbsp;за &nbsp;ним<br>\nХодило &nbsp;щастя &nbsp;леготом &nbsp;ясним.<br>\n<br>\n274<br>\nОтак &nbsp;згадавши &nbsp;на &nbsp;токійськім &nbsp;бруку<br>\nДружину &nbsp;вірну &nbsp;й &nbsp;двійко &nbsp;ластів'ят,<br>\nДо &nbsp;скроні &nbsp;зводячи &nbsp;тремтливу &nbsp;руку,<br>\nВін &nbsp;знагла &nbsp;ввесь, &nbsp;від &nbsp;голови &nbsp;до &nbsp;п'ят,<br>\nПопав &nbsp;у &nbsp;темну, &nbsp;навісну &nbsp;розпуку,<br>\nЩо &nbsp;дужим &nbsp;подихом &nbsp;п'янливих &nbsp;м'ят,<br>\nНемов &nbsp;петлею, &nbsp;невблаганно &nbsp;давить &nbsp;-<br>\nЯк &nbsp;хащ &nbsp;манджурських &nbsp;непролазна &nbsp;павіть.<br>\n<br>\n275<br>\nЙому &nbsp;привидівсь &nbsp;п'ятилітній &nbsp;син,<br>\nЩо &nbsp;від &nbsp;села, &nbsp;з &nbsp;трилітньою &nbsp;сестрою,<br>\nПриніс &nbsp;обід &nbsp;на &nbsp;поле &nbsp;між &nbsp;цілин;<br>\nЙого &nbsp;бабуся, &nbsp;названа &nbsp;старою,<br>\nЖенцям &nbsp;варила, &nbsp;що &nbsp;косила &nbsp;клин...<br>\nО &nbsp;як &nbsp;тоді &nbsp;липневою &nbsp;порою<br>\nПосеред &nbsp;кіп, &nbsp;із &nbsp;братиком, &nbsp;прудка,<br>\nГасала &nbsp;й &nbsp;грала &nbsp;в &nbsp;піжмурки &nbsp;дочка!<br>\n<br>\n276<br>\nА &nbsp;син, &nbsp;що &nbsp;старший, &nbsp;поспішав &nbsp;за &nbsp;нею<br>\nІ, &nbsp;як &nbsp;належить &nbsp;хлопцям, &nbsp;доганяв.<br>\nВона &nbsp;вилась &nbsp;вивіркою &nbsp;тією,<br>\nЩо &nbsp;зверху &nbsp;вмить &nbsp;сягала &nbsp;пнів &nbsp;і &nbsp;трав.<br>\nТоді &nbsp;здавалось, &nbsp;теплою &nbsp;землею<br>\nДзвеніла &nbsp;радість, &nbsp;легковій &nbsp;зідхав,<br>\nІ &nbsp;між &nbsp;снопів &nbsp;Гаврилова &nbsp;дружина<br>\nСмагою &nbsp;сяла &nbsp;- &nbsp;ягода &nbsp;шипшина.<br>\n<br>\n277<br>\nТа &nbsp;він &nbsp;же &nbsp;й &nbsp;сам, &nbsp;Гаврило &nbsp;промітний,<br>\nПашів &nbsp;пшеницею, &nbsp;вівсом, &nbsp;житами.<br>\nБрилля &nbsp;загнувши, &nbsp;з &nbsp;поля &nbsp;ширини<br>\nЗорив &nbsp;на &nbsp;копи... &nbsp;А &nbsp;вгорі &nbsp;без &nbsp;тами<br>\nКружляв &nbsp;шуліка; &nbsp;обрій &nbsp;коливний<br>\nГен-ген &nbsp;хвилясто &nbsp;марив &nbsp;за &nbsp;скиртами.<br>\nЗдавалось, &nbsp;дальнє &nbsp;коливання &nbsp;хвиль<br>\nПливло, &nbsp;як &nbsp;море, &nbsp;під &nbsp;човнастий &nbsp;бриль.<br>\n<br>\n278<br>\nРозкрив &nbsp;повіки, &nbsp;мружачись, &nbsp;Гаврило<br>\nІ &nbsp;повернувся &nbsp;з &nbsp;любих &nbsp;мрій &nbsp;у &nbsp;парк.<br>\nДо &nbsp;нього &nbsp;віття &nbsp;кедрів &nbsp;говорило,<br>\nА &nbsp;з-понад &nbsp;закрутів &nbsp;черленних &nbsp;арк<br>\nЯпонське &nbsp;сонце &nbsp;спрагою &nbsp;вторило<br>\nІ &nbsp;добре &nbsp;смажило &nbsp;Гаврилів &nbsp;карк.<br>\nУставши &nbsp;з &nbsp;лавки, &nbsp;він &nbsp;пішов &nbsp;до &nbsp;вулиць,<br>\nЧужий-чужий, &nbsp;з &nbsp;Херсонщини &nbsp;прибулець.<br>\n<br>\n279<br>\nПовів &nbsp;розмову &nbsp;знехотя &nbsp;Павло,<br>\nМовляв, &nbsp;не &nbsp;варто &nbsp;падати &nbsp;в &nbsp;розпуку.<br>\nАчей &nbsp;же &nbsp;пекло &nbsp;в &nbsp;таборах &nbsp;було,<br>\nА &nbsp;тут &nbsp;- &nbsp;свобода! &nbsp;З &nbsp;рідними &nbsp;розлуку<br>\nТаки &nbsp;вкоротимо; &nbsp;своє &nbsp;село,<br>\nДасть &nbsp;Бог, &nbsp;побачимо; &nbsp;рука &nbsp;об &nbsp;руку &nbsp;-<br>\nЩе &nbsp;рясту &nbsp;стопчемо &nbsp;серед &nbsp;своїх;<br>\nНе &nbsp;тільки &nbsp;й &nbsp;світу, &nbsp;що &nbsp;в &nbsp;шибках &nbsp;малих!<br>\n<br>\n280<br>\nІ &nbsp;прояснів &nbsp;тужливий &nbsp;Перетятько,<br>\nБровою &nbsp;звів &nbsp;- &nbsp;Павлові &nbsp;навмання,<br>\nМовляв, &nbsp;поглянь, &nbsp;як &nbsp;вутле &nbsp;голуб'ятко,<br>\nЩо &nbsp;миттю &nbsp;спурхнуло &nbsp;з &nbsp;крутого &nbsp;пня,<br>\nТого &nbsp;япончика &nbsp;цілує &nbsp;хватко.<br>\n\"Зважай-но, &nbsp;Павле! &nbsp;Приготуй &nbsp;за &nbsp;дня<br>\nСобі &nbsp;відпору, &nbsp;щоб &nbsp;нівроку &nbsp;спалось &nbsp;-<br>\nНа &nbsp;серця &nbsp;дні &nbsp;вночі &nbsp;не &nbsp;хвилювалось\".<br>\n<br>\n281<br>\n\"Ходімо &nbsp;звідси! &nbsp;- &nbsp;перервав &nbsp;Павло. &nbsp;-<br>\nДо &nbsp;того &nbsp;Синта, &nbsp;красного &nbsp;театру,<br>\nДе &nbsp;між &nbsp;мольби &nbsp;півдня &nbsp;вже &nbsp;прогуло.<br>\nПоглянь, &nbsp;туди, &nbsp;під &nbsp;буду &nbsp;білошатру,<br>\nСвятково &nbsp;сунуть &nbsp;на &nbsp;барвисте &nbsp;тло,<br>\nЩоб &nbsp;віри &nbsp;в &nbsp;серці &nbsp;зберігати &nbsp;ватру\".<br>\nІ &nbsp;два &nbsp;мандрівці, &nbsp;ставши &nbsp;на &nbsp;плитки,<br>\nЗайшли &nbsp;всередину &nbsp;під &nbsp;гук &nbsp;дзвінкий.<br>\n<br>\n282<br>\nПереборовши &nbsp;неясну &nbsp;незвичність,<br>\nВони &nbsp;присіли &nbsp;на &nbsp;якісь &nbsp;матки.<br>\nБриніло &nbsp;світло, &nbsp;квітувала &nbsp;вічність,<br>\nУ &nbsp;наливні &nbsp;втілившись &nbsp;пелюстки.<br>\nІ &nbsp;над &nbsp;усім &nbsp;гучала &nbsp;металічність,<br>\nЯку &nbsp;оздоблював &nbsp;потік &nbsp;виткий<br>\nГірлянд &nbsp;і &nbsp;квітів &nbsp;- &nbsp;пристрасне &nbsp;спахання,<br>\nЩо &nbsp;всім &nbsp;вістило &nbsp;предків &nbsp;незникання.<br>\n<br>\n283<br>\nСтояв &nbsp;на &nbsp;вівтарі &nbsp;округлий &nbsp;гонг<br>\nУ &nbsp;гарній &nbsp;рамі &nbsp;з &nbsp;дерева &nbsp;ясного,<br>\nЩо &nbsp;до &nbsp;Японії &nbsp;через &nbsp;Гонконґ<br>\nНа &nbsp;красній &nbsp;баржі &nbsp;припливло. &nbsp;До &nbsp;нього<br>\nПрийшли &nbsp;вантажники &nbsp;- &nbsp;не &nbsp;на &nbsp;пінґ-понґ!<br>\nДобравши &nbsp;дерево, &nbsp;з &nbsp;човна &nbsp;ставного<br>\nЙого &nbsp;по &nbsp;вгнутій &nbsp;кладці &nbsp;понесли<br>\nТуди, &nbsp;де &nbsp;ждали &nbsp;з &nbsp;Токіо &nbsp;посли.<br>\n<br>\n284<br>\nТесали &nbsp;довго &nbsp;стовбур &nbsp;нетутешній &nbsp;-<br>\nЧотирикутник &nbsp;вийшов &nbsp;непростий.<br>\nУ &nbsp;нього &nbsp;вправили, &nbsp;немов, &nbsp;у &nbsp;клешні,<br>\nЛунаве &nbsp;коло &nbsp;з &nbsp;мідної &nbsp;плити.<br>\nКоли &nbsp;ж &nbsp;навколо &nbsp;зацвіли &nbsp;черешні,<br>\nНа &nbsp;кін &nbsp;поставили &nbsp;той &nbsp;ґонґ &nbsp;святий,<br>\nЩоб, &nbsp;тільки &nbsp;в &nbsp;буду &nbsp;завітають &nbsp;люди,<br>\nГучними &nbsp;лунами &nbsp;бентежив &nbsp;груди.<br>\n<br>\n285<br>\nТеатром, &nbsp;храмом &nbsp;бувши &nbsp;водночас,<br>\nБудівля &nbsp;пестила &nbsp;в &nbsp;серцях &nbsp;пошану &nbsp;-<br>\nУсім, &nbsp;для &nbsp;кого &nbsp;Синто &nbsp;ще &nbsp;не &nbsp;згас,<br>\nКому &nbsp;бурхав &nbsp;лавиною &nbsp;вулкану,<br>\nБо &nbsp;давню &nbsp;відданість &nbsp;для &nbsp;жовтих &nbsp;рас<br>\nЯпонський &nbsp;люд, &nbsp;мов &nbsp;долю &nbsp;невблаганну,<br>\nХоча &nbsp;й &nbsp;задобрену &nbsp;між &nbsp;молитов,<br>\nКладе &nbsp;в &nbsp;серця &nbsp;- &nbsp;як &nbsp;предківську &nbsp;любов!<br>\n<br>\n286<br>\nСтоявши &nbsp;поряд, &nbsp;культовий &nbsp;служитель<br>\nПомалу &nbsp;в &nbsp;коло &nbsp;перснем &nbsp;ударяв.<br>\nВизнавець &nbsp;пращурів, &nbsp;закону &nbsp;вчитель<br>\nПосеред &nbsp;квітів, &nbsp;буйнозілля &nbsp;й &nbsp;трав,<br>\nНемов &nbsp;на &nbsp;троні &nbsp;сонця &nbsp;обожитель,<br>\nПовільно &nbsp;словом &nbsp;зі &nbsp;скрижалі &nbsp;прав<br>\nПовчав, &nbsp;як &nbsp;треба &nbsp;у &nbsp;злагоді &nbsp;жити &nbsp;-<br>\nСамопосвятно &nbsp;Синтові &nbsp;служити.<br>\n<br>\n287<br>\nО &nbsp;красні &nbsp;звичаї &nbsp;віривизнань!<br>\nХриста, &nbsp;Конфуція, &nbsp;Магмета, &nbsp;Будди<br>\nТверді &nbsp;закони, &nbsp;як &nbsp;пречиста &nbsp;рань,<br>\nСерця &nbsp;гойдають, &nbsp;позмикавши &nbsp;блуди<br>\nЗ &nbsp;думок &nbsp;людей, &nbsp;що &nbsp;сплять &nbsp;без &nbsp;прозрівань,<br>\nЩо &nbsp;тільки &nbsp;й &nbsp;відають &nbsp;земні &nbsp;споруди.<br>\nНемов &nbsp;тварина, &nbsp;вбогий &nbsp;чоловік<br>\nБез &nbsp;віри &nbsp;в &nbsp;Духа &nbsp;коротає &nbsp;вік!<br>\n<br>\n288<br>\nВона &nbsp;віддавна, &nbsp;всемогутня &nbsp;віра,<br>\nГартує &nbsp;крицею &nbsp;крихкі &nbsp;серця.<br>\nЇї &nbsp;правічна, &nbsp;безбережна &nbsp;міра,<br>\nНе &nbsp;знавши &nbsp;стриму, &nbsp;спротиву &nbsp;й &nbsp;кінця,<br>\nМаєстатичним &nbsp;видом, &nbsp;як &nbsp;Пальміра,<br>\nЧарує &nbsp;світ. &nbsp;У &nbsp;пориві &nbsp;борця<br>\nЇї, &nbsp;зодягнену &nbsp;в &nbsp;безсмертя &nbsp;шати,<br>\nЛюдина &nbsp;прагне &nbsp;правдою &nbsp;назвати.<br>\n<br>\n289<br>\nХитка &nbsp;марното, &nbsp;непохитно &nbsp;вір!<br>\nСумнівний &nbsp;шал, &nbsp;безвірницький, &nbsp;сутемний,<br>\nГамуй &nbsp;і &nbsp;стримуй, &nbsp;щоб &nbsp;не &nbsp;вкрався &nbsp;звір<br>\nЗемного &nbsp;споду, &nbsp;вийшовши &nbsp;з &nbsp;недремни,<br>\nДе &nbsp;в &nbsp;хащах &nbsp;дихає &nbsp;дичавий &nbsp;бір,<br>\nДе &nbsp;бродить &nbsp;колоту &nbsp;дряпіж &nbsp;даремний.<br>\nЯку &nbsp;бажаєш, &nbsp;віру &nbsp;вибирай &nbsp;-<br>\nЛише &nbsp;повір &nbsp;- &nbsp;не &nbsp;падай &nbsp;у &nbsp;відчай!<br>\n<br>\n290<br>\nПавло, &nbsp;не &nbsp;знаючи &nbsp;й &nbsp;малого &nbsp;слова<br>\nЗ &nbsp;того &nbsp;казання, &nbsp;що &nbsp;квітчало &nbsp;кін,<br>\nСидів &nbsp;побожно. &nbsp;Лампа &nbsp;пурпурова<br>\nЛила &nbsp;бальзами &nbsp;- &nbsp;слову &nbsp;навздогін;<br>\nІ &nbsp;в &nbsp;повній &nbsp;буді &nbsp;тріскали, &nbsp;як &nbsp;дрова,<br>\nҐноти, &nbsp;роковані &nbsp;на &nbsp;вишній &nbsp;скін:<br>\nНавкруг &nbsp;палали &nbsp;свічі-смолоскипи,<br>\nУгору &nbsp;звівши &nbsp;полум'яні &nbsp;скиби.<br>\n<br>\n291<br>\nКоли &nbsp;в &nbsp;Гаврила &nbsp;від &nbsp;ясних &nbsp;оздоб,<br>\nКолон &nbsp;і &nbsp;зводу &nbsp;вівтаря &nbsp;співного,<br>\nЗросло &nbsp;бажання &nbsp;охрестити &nbsp;лоб,<br>\nВін &nbsp;руку &nbsp;звів... &nbsp;Павло &nbsp;на &nbsp;нього<br>\nПоглянув &nbsp;пильно &nbsp;- &nbsp;як &nbsp;там &nbsp;не &nbsp;було &nbsp;б,<br>\nОпала &nbsp;звага &nbsp;в &nbsp;мужа &nbsp;запального.<br>\nГаврило &nbsp;вмить &nbsp;сахнувсь &nbsp;і &nbsp;зрозумів,<br>\nЩо &nbsp;тут &nbsp;не &nbsp;хрестять &nbsp;хоч &nbsp;яких &nbsp;лобів.<br>\n<br>\n292<br>\nМандрівці &nbsp;вийшли, &nbsp;й &nbsp;трохи &nbsp;не &nbsp;вклонивши<br>\nГолів, &nbsp;що &nbsp;тільки &nbsp;й &nbsp;відали &nbsp;Христа.<br>\nЧуби &nbsp;руками &nbsp;догори &nbsp;підбивши,<br>\nПливли &nbsp;з &nbsp;юрбою, &nbsp;що &nbsp;немов &nbsp;свята<br>\nЛишала &nbsp;буду... &nbsp;\"На &nbsp;здоров'я &nbsp;пивши!\" &nbsp;-<br>\nПавло &nbsp;й &nbsp;Гаврило &nbsp;кпили &nbsp;край &nbsp;моста,<br>\nКоли &nbsp;по &nbsp;келишку, &nbsp;хоча &nbsp;й &nbsp;малому,<br>\nПерехилили &nbsp;запашного &nbsp;рому.<br>\n<br>\n293<br>\nСмакує &nbsp;добре &nbsp;випарений &nbsp;риж,<br>\nЯкий &nbsp;руками &nbsp;лущать &nbsp;із &nbsp;колосся<br>\nВ &nbsp;лугах &nbsp;Осаки. &nbsp;Поставний &nbsp;комиш<br>\nТакого &nbsp;шурхоту &nbsp;між &nbsp;буйноросся<br>\nНе &nbsp;може &nbsp;видати... &nbsp;Врожайна &nbsp;виш<br>\nТече &nbsp;в &nbsp;коші... &nbsp;Прибульцям &nbsp;довелося<br>\nПопрацювати &nbsp;в &nbsp;рижових &nbsp;полях,<br>\nКуди &nbsp;від &nbsp;міст &nbsp;не &nbsp;заростає &nbsp;шлях.<br>\n<br>\n294<br>\nХоди &nbsp;від &nbsp;ранку &nbsp;по &nbsp;литки &nbsp;в &nbsp;болоті,<br>\nБиками &nbsp;й &nbsp;ралом &nbsp;розворушуй &nbsp;дно,<br>\nА &nbsp;вже &nbsp;тоді, &nbsp;у &nbsp;сонця &nbsp;позолоті,<br>\nСади &nbsp;розсаду... &nbsp;Зглянься, &nbsp;стороно!<br>\nЗа &nbsp;кухлик &nbsp;рижу, &nbsp;що &nbsp;стає &nbsp;на &nbsp;плоті,<br>\nЩо &nbsp;йде &nbsp;на &nbsp;страви, &nbsp;сакі &nbsp;й &nbsp;кімоно,<br>\nПролий &nbsp;дві &nbsp;кварти &nbsp;нелегкого &nbsp;поту<br>\nІ &nbsp;дай &nbsp;належну, &nbsp;пристрасну &nbsp;роботу.<br>\n<br>\n295<br>\nА &nbsp;того &nbsp;зерна &nbsp;- &nbsp;як &nbsp;наплакав &nbsp;кіт!<br>\nТака &nbsp;маленька &nbsp;і &nbsp;неповна &nbsp;жменя.<br>\nЗа &nbsp;неї &nbsp;стій &nbsp;покірно &nbsp;край &nbsp;воріт,<br>\nКоли &nbsp;порожня &nbsp;- &nbsp;без &nbsp;осен &nbsp;- &nbsp;кишеня.<br>\nЦе &nbsp;вже &nbsp;не &nbsp;той &nbsp;широкосяйний &nbsp;світ,<br>\nПойтятий &nbsp;сонцем. &nbsp;Бідного &nbsp;будення<br>\nТуманна &nbsp;доля &nbsp;гне &nbsp;в &nbsp;дугу &nbsp;людей,<br>\nЩо &nbsp;клонять &nbsp;лоба &nbsp;низько &nbsp;до &nbsp;грудей.<br>\n<br>\n296<br>\n- &nbsp;Гірке &nbsp;життя! &nbsp;- &nbsp;зажурений &nbsp;Гаврило<br>\nВ &nbsp;скорботі &nbsp;серця &nbsp;тужно &nbsp;проронив.<br>\nЙому &nbsp;луною &nbsp;з &nbsp;лугу &nbsp;повторило<br>\nІз &nbsp;тих &nbsp;наводнених, &nbsp;убогих &nbsp;нив,<br>\nДе &nbsp;тільки &nbsp;й &nbsp;радости, &nbsp;коли &nbsp;світило<br>\nЖаркого &nbsp;дня &nbsp;пірне &nbsp;у &nbsp;хмари &nbsp;звив<br>\nЧи &nbsp;за &nbsp;нерівний, &nbsp;бездеревний &nbsp;обрій<br>\nПоспати &nbsp;піде &nbsp;- &nbsp;в &nbsp;далині &nbsp;недобрій.<br>\n<br>\n297<br>\n\"До &nbsp;Ліґи &nbsp;Націй &nbsp;прокладаймо &nbsp;шлях! &nbsp;-<br>\nПавло &nbsp;промовив &nbsp;подорожі &nbsp;гасло. &nbsp;-<br>\nЩоб &nbsp;нам &nbsp;у &nbsp;цих &nbsp;окрдаених &nbsp;краях<br>\nСвободи &nbsp;сонце &nbsp;зовсім &nbsp;не &nbsp;погасло\".<br>\n\"Далеко &nbsp;Ліга &nbsp;та! &nbsp;Не &nbsp;знав &nbsp;Аллах,<br>\nЩо &nbsp;нам &nbsp;потрібні &nbsp;будуть &nbsp;хліб &nbsp;і &nbsp;масло.<br>\nХоч &nbsp;би &nbsp;сипнувсь, &nbsp;як &nbsp;манна &nbsp;з &nbsp;неба, &nbsp;риж,<br>\nКоли &nbsp;глухі &nbsp;Женева &nbsp;і &nbsp;Париж\", &nbsp;-<br>\n<br>\n298<br>\nГаврило &nbsp;кпив. &nbsp;І &nbsp;смуток &nbsp;без &nbsp;упину<br>\nЙого, &nbsp;негучного, &nbsp;донизу &nbsp;гнув.<br>\nТак &nbsp;буйна &nbsp;буря &nbsp;скорену &nbsp;калину<br>\nВ &nbsp;чотири &nbsp;закрути, &nbsp;як &nbsp;ту &nbsp;ману,<br>\nПерегинає &nbsp;в &nbsp;північ &nbsp;горобину,<br>\nКоли &nbsp;гримить, &nbsp;і &nbsp;гуркотів &nbsp;луну,<br>\nПокриту &nbsp;блисками, &nbsp;далеко &nbsp;чути &nbsp;-<br>\nВ &nbsp;краю &nbsp;степів &nbsp;обаполи &nbsp;Славутич.<br>\n<br>\n299<br>\nВ &nbsp;порту &nbsp;сиділи &nbsp;журно &nbsp;втікачі,<br>\nХоча &nbsp;в &nbsp;душі &nbsp;з &nbsp;краплиною &nbsp;надії.<br>\nМав &nbsp;пароплав &nbsp;причалити &nbsp;вночі,<br>\nУ &nbsp;згоді &nbsp;з &nbsp;курсом. &nbsp;І &nbsp;предовгі &nbsp;мрії<br>\nВони &nbsp;снували, &nbsp;мовчки &nbsp;сидячи.<br>\nНевпинний &nbsp;сон &nbsp;склепляв &nbsp;повіки &nbsp;й &nbsp;вії.<br>\nІ &nbsp;чули &nbsp;знов &nbsp;Гаврило &nbsp;і &nbsp;Павло &nbsp;-<br>\nНа &nbsp;серце &nbsp;горе &nbsp;тягарем &nbsp;лягло.<br>\n<br>\n300<br>\nТака &nbsp;журба! &nbsp;Оглушливо &nbsp;неслава<br>\nПід &nbsp;серце &nbsp;влізла &nbsp;чорно &nbsp;- &nbsp;як &nbsp;змія.<br>\nСумуй &nbsp;і &nbsp;жди &nbsp;нічного &nbsp;пароплава,<br>\nА &nbsp;потім &nbsp;- &nbsp;потяг, &nbsp;довга &nbsp;колія,<br>\nДоріг &nbsp;незнаних &nbsp;далечінь &nbsp;імлава...<br>\nСвоя &nbsp;турбота &nbsp;в &nbsp;кожного, &nbsp;своя<br>\nПриходить &nbsp;радість &nbsp;і &nbsp; &nbsp;бентежить &nbsp;груди.<br>\nМандруйте &nbsp;ж, &nbsp;друзі, &nbsp;по &nbsp;країнах &nbsp;Будди!\n\n\n<br><br>\n"
}