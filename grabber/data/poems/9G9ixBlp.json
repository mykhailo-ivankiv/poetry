{
  "author": "S-n3HtBTP",
  "id": "9G9ixBlp",
  "title": "4",
  "link": "/metrs_poem.php?poem=9593",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>4</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБудили &nbsp;дзвони &nbsp;бджіл &nbsp;цвітінь &nbsp;медову,<br>\nСтояла &nbsp;днина &nbsp;в &nbsp;золотім &nbsp;розгорті.<br>\nКнязь &nbsp;увігнався, &nbsp;мов &nbsp;стріла, &nbsp;в &nbsp;діброву,<br>\nДе &nbsp;мужики &nbsp;з &nbsp;дерев &nbsp;знімали &nbsp;борті.<br>\n<br>\nПокидали &nbsp;вони &nbsp;сокири &nbsp;й &nbsp;луки,<br>\nБо &nbsp;ж &nbsp;бачили, &nbsp;що &nbsp;він &nbsp;не &nbsp;має &nbsp;зброї.<br>\nСтояли, &nbsp;скинувши &nbsp;свої &nbsp;клобуки, &nbsp;-<br>\nВажка &nbsp;подоба &nbsp;хмари &nbsp;грозової.<br>\n<br>\nВони &nbsp;застигли &nbsp;перед &nbsp;ним, &nbsp;похмурі,<br>\nЗахоплені &nbsp;знічев'я &nbsp;при &nbsp;роботі.<br>\nРозпізнавали &nbsp;щось &nbsp;в &nbsp;його &nbsp;статурі,<br>\nВ &nbsp;стражденним &nbsp;духом &nbsp;виповненій &nbsp;плоті.<br>\n<br>\nТі &nbsp;руки, &nbsp;хоч &nbsp;міцні, &nbsp;та &nbsp;не &nbsp;кораві,<br>\nВ &nbsp;них &nbsp;меч &nbsp;бував, &nbsp;а &nbsp;не &nbsp;шкадряве &nbsp;рало.<br>\nВажке &nbsp;єство &nbsp;жило &nbsp;в &nbsp;його &nbsp;поставі,<br>\nЯке &nbsp;від &nbsp;малечку &nbsp;повелівало.<br>\n<br>\nЩось &nbsp;непокірне, &nbsp;владарське, &nbsp;даждьбоже<br>\nБуло &nbsp;в &nbsp;його &nbsp;принизливому &nbsp;зорі.<br>\nІ &nbsp;бортнини &nbsp;подумали: &nbsp;а &nbsp;може,<br>\nЦе &nbsp;руський &nbsp;князь &nbsp;в &nbsp;нещасті &nbsp;та &nbsp;розорі?!<br>\n<br>\nА &nbsp;він &nbsp;мовчав, &nbsp;наповнений &nbsp;сльозою,<br>\nНемов &nbsp;росою &nbsp;колос &nbsp;побринілий.<br>\nЯсніше &nbsp;за &nbsp;корону &nbsp;з &nbsp;бірюзою<br>\nСвітився &nbsp;лоб &nbsp;скривавлений &nbsp;і &nbsp;смілий.<br>\n<br>\nЛилось &nbsp;його &nbsp;душею &nbsp;сонце &nbsp;яре,<br>\nМов &nbsp;тільки &nbsp;що &nbsp;дізнався &nbsp;він, &nbsp;що &nbsp;в &nbsp;нього<br>\nЄ &nbsp;й &nbsp;бджолярі, &nbsp;а &nbsp;не &nbsp;лише &nbsp;бояри,<br>\nЄ &nbsp;й &nbsp;мед &nbsp;живий, &nbsp;крім &nbsp;полину &nbsp;труйного.<br>\n<br>\n\"Ти &nbsp;князь?\" &nbsp;- &nbsp;вони &nbsp;спитали. &nbsp;Ні &nbsp;півслова,<br>\nЛиш &nbsp;очі &nbsp;потакнули, &nbsp;наче &nbsp;тіні.<br>\nХтось &nbsp;кинув: &nbsp;\"Бачиш, &nbsp;молода &nbsp;й &nbsp;здорова<br>\nБджолина &nbsp;матка &nbsp;в &nbsp;людськім &nbsp;воплотінні!\"<br>\n<br>\nТа &nbsp;він &nbsp;мовчав. &nbsp;Лице &nbsp;його &nbsp;суворе<br>\nСтемнішало &nbsp;на &nbsp;слово &nbsp;добросерде.<br>\nІ, &nbsp;повні &nbsp;шанобливої &nbsp;покори,<br>\nЗдвобіч &nbsp;до &nbsp;нього &nbsp;підступали &nbsp;смерди.<br>\n<br>\nЗвели &nbsp;з &nbsp;коня. &nbsp;Поклали &nbsp;на &nbsp;ряднину.<br>\nВоди &nbsp;принесли &nbsp;в &nbsp;кінвах &nbsp;та &nbsp;цеберці.<br>\nІ &nbsp;змили &nbsp;з &nbsp;нього &nbsp;пил, &nbsp;і &nbsp;кров, &nbsp;і &nbsp;глину,<br>\nЛиш &nbsp;туга &nbsp;залишилася &nbsp;на &nbsp;серці.<br><br><em>1986</em>\n\n\n<br><br>\n"
}