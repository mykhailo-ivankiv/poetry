{
  "author": "u0bZEF03",
  "id": "eJvd3_CYM",
  "title": "Марина",
  "link": "metrs_poem.php?poem=611",
  "html": "\n<h4></h4>\n\n<a href=\"/metrs.php?id=99&amp;type=tvorch\" class=\"redhr1\">Творчість</a> |\n<a href=\"/metrs.php?id=99&amp;type=biogr\" class=\"redhr1\">Біографія</a> |\n<a href=\"/metrs.php?id=99&amp;type=critiques\" class=\"redhr1\">Критика</a>\n\n<h4>Марина</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n\\Неначе &nbsp;цвяшок, &nbsp;в &nbsp;серце &nbsp;вбитий, &nbsp;<br>\nОцю &nbsp;Марину &nbsp;я &nbsp;ношу. &nbsp;<br>\nДавно &nbsp;б &nbsp;списать &nbsp;несамовиту, &nbsp;<br>\nТак &nbsp;що &nbsp;ж? &nbsp;Сказали &nbsp;б, &nbsp;що &nbsp;брешу, &nbsp;<br>\nЩо &nbsp;на &nbsp;панів, &nbsp;бачиш, &nbsp;сердитий, &nbsp;<br>\nТо &nbsp;все &nbsp;такеє &nbsp;і &nbsp;пишу &nbsp;<br>\nПро &nbsp;їх &nbsp;собачії &nbsp;звичаї... &nbsp;<br>\nСказали &nbsp;б &nbsp;просто &nbsp;— &nbsp;дурень &nbsp;лає &nbsp;<br>\nЗа &nbsp;те, &nbsp;що &nbsp;сам &nbsp;крепак, &nbsp;<br>\nНеодукований &nbsp;сіряк. &nbsp;<br>\nНеправда! &nbsp;Єй-богу, &nbsp;не &nbsp;лаю: &nbsp;<br>\nМені &nbsp;не &nbsp;жаль, &nbsp;що &nbsp;я &nbsp;не &nbsp;пан, &nbsp;<br>\nА &nbsp;жаль &nbsp;мені, &nbsp;і &nbsp;жаль &nbsp;великий, &nbsp;<br>\nНа &nbsp;просвіщенних &nbsp;християн. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\nІ &nbsp;звір &nbsp;того &nbsp;не &nbsp;зробить &nbsp;дикий, &nbsp;<br>\nЩо &nbsp;ви, &nbsp;б'ючи &nbsp;поклони, &nbsp;<br>\nЗ &nbsp;братами &nbsp;дієте... &nbsp;Закони &nbsp;<br>\nКатами &nbsp;писані &nbsp;за &nbsp;вас, &nbsp;<br>\nТо &nbsp;вам &nbsp;байдуже; &nbsp;в &nbsp;добрий &nbsp;час &nbsp;<br>\nУ &nbsp;Київ &nbsp;їздите &nbsp;щороку &nbsp;<br>\nТа &nbsp;сповідаєтесь, &nbsp;нівроку, &nbsp;<br>\nУ &nbsp;схимника!.. &nbsp;<br>\nТа &nbsp;й &nbsp;те &nbsp;сказать: &nbsp;<br>\nЧого &nbsp;я &nbsp;турбуюсь? &nbsp;<br>\nАні &nbsp;злого, &nbsp;ні &nbsp;доброго &nbsp;<br>\nЯ &nbsp;вже &nbsp;не &nbsp;почую. &nbsp;<br>\nА &nbsp;як, &nbsp;кажу, &nbsp;хто &nbsp;не &nbsp;чує, &nbsp;<br>\nТо &nbsp;тому &nbsp;й &nbsp;байдуже. &nbsp;<br>\nПрилітай &nbsp;же &nbsp;з &nbsp;України, &nbsp;<br>\nЄдиний &nbsp;мій &nbsp;друже, &nbsp;<br>\nМоя &nbsp;думо &nbsp;пречистая, &nbsp;<br>\nВірная &nbsp;дружино, &nbsp;<br>\nТа &nbsp;розкажи, &nbsp;моя &nbsp;зоре, &nbsp;<br>\nПро &nbsp;тую &nbsp;Марину, &nbsp;<br>\nЯк &nbsp;вона &nbsp;у &nbsp;пана &nbsp;злого &nbsp;<br>\nІ &nbsp;за &nbsp;що &nbsp;страждала? &nbsp;<br>\nТа &nbsp;нищечком, &nbsp;щоб &nbsp;не &nbsp;чули &nbsp;<br>\nАбо &nbsp;не &nbsp;дознались. &nbsp;<br>\nА &nbsp;то &nbsp;скажуть, &nbsp;що &nbsp;на &nbsp;шляху &nbsp;<br>\nЧинимо &nbsp;розбої, &nbsp;<br>\nТа &nbsp;ще &nbsp;дальше &nbsp;запровторять. &nbsp;<br>\nПропадем &nbsp;обоє... &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n. &nbsp;. &nbsp;. &nbsp;. &nbsp;Недавно &nbsp;це &nbsp;було. &nbsp;<br>\nЧерез &nbsp;село &nbsp;весілля &nbsp;йшло, &nbsp;<br>\nА &nbsp;пан &nbsp;з &nbsp;костьолу &nbsp;їхав, &nbsp;<br>\nЧи &nbsp;управитель, &nbsp;а &nbsp;не &nbsp;пан. &nbsp;<br>\nЗа &nbsp;вихилясами &nbsp;придан, &nbsp;<br>\nЗа &nbsp;зиком &nbsp;та &nbsp;за &nbsp;сміхом &nbsp;<br>\nНіхто &nbsp;й &nbsp;не &nbsp;бачив, &nbsp;як &nbsp;проїхав &nbsp;<br>\nТой &nbsp;управитель, &nbsp;лях &nbsp;ледачий. &nbsp;<br>\nА &nbsp;він &nbsp;так &nbsp;добре &nbsp;бачив, &nbsp;<br>\nА &nbsp;надто &nbsp;молодую!.. &nbsp;<br>\nЗа &nbsp;що &nbsp;пак &nbsp;милує &nbsp;господь &nbsp;<br>\nЛихую &nbsp;твар &nbsp;такую, &nbsp;<br>\nЯк &nbsp;цей &nbsp;правитель?.. &nbsp;Другий &nbsp;год, &nbsp;<br>\nЯк &nbsp;він &nbsp;з &nbsp;німецькими &nbsp;плугами &nbsp;<br>\nЗабрався &nbsp;голий &nbsp;в &nbsp;цей &nbsp;куток. &nbsp;<br>\nА &nbsp;що &nbsp;тих &nbsp;бідних &nbsp;покриток &nbsp;<br>\nПустив &nbsp;по &nbsp;світу &nbsp;з &nbsp;байстрюками! &nbsp;<br>\nОтже &nbsp;й &nbsp;нічого! &nbsp;А &nbsp;жонатий &nbsp;<br>\nІ &nbsp;має &nbsp;двоє &nbsp;діточок, &nbsp;<br>\nЯк &nbsp;ангеляточок. &nbsp;<br>\nДивітесь, &nbsp;вийшла &nbsp;погуляти, &nbsp;<br>\nМов &nbsp;краля, &nbsp;пані &nbsp;молодая &nbsp;<br>\nЗ &nbsp;двома &nbsp;маленькими &nbsp;дітьми. &nbsp;<br>\nІз &nbsp;коча &nbsp;пан &nbsp;мій &nbsp;вилізає &nbsp;<br>\nІ &nbsp;посила &nbsp;за &nbsp;молодим. &nbsp;<br>\nА &nbsp;потім &nbsp;діточок &nbsp;вітає &nbsp;<br>\nІ &nbsp;жінку, &nbsp;кралю &nbsp;молодую, &nbsp;<br>\nАж &nbsp;тричі, &nbsp;бідную, &nbsp;цілує. &nbsp;<br>\nІ, &nbsp;розмовляючи, &nbsp;пішли &nbsp;<br>\nСобі &nbsp;в &nbsp;покої... &nbsp;Незабаром &nbsp;<br>\nІ &nbsp;молодого &nbsp;привели &nbsp;<br>\n&lt; &nbsp;(З &nbsp;весілля &nbsp;та &nbsp;в &nbsp;гусари).&gt; &nbsp;<br>\nНазавтра &nbsp;в &nbsp;город &nbsp;одвезли &nbsp;<br>\nТа &nbsp;й &nbsp;заголили &nbsp;в &nbsp;москалі! &nbsp;<br>\nОтак &nbsp;по &nbsp;нашому &nbsp;звичаю &nbsp;<br>\nНе &nbsp;думавши &nbsp;кончають! &nbsp;— &nbsp;<br>\nА &nbsp;молода? &nbsp;мабуть, &nbsp;без &nbsp;пари &nbsp;<br>\nСудилось &nbsp;господом &nbsp;зносить &nbsp;<br>\nКрасу &nbsp;і &nbsp;молодость... &nbsp;Мов &nbsp;чари, &nbsp;<br>\nРозсипалось &nbsp;та &nbsp;розлилось, &nbsp;<br>\nІ &nbsp;знову &nbsp;в &nbsp;люде &nbsp;довелось &nbsp;<br>\nПроситись &nbsp;в &nbsp;найми? &nbsp;Ні, &nbsp;не &nbsp;знову: &nbsp;<br>\nВона &nbsp;вже &nbsp;панна &nbsp;покойова, &nbsp;<br>\nУже &nbsp;Марисею &nbsp;зовуть, &nbsp;<br>\nА &nbsp;не &nbsp;Мариною! &nbsp;Найпаче &nbsp;<br>\nСердешній &nbsp;плакать &nbsp;не &nbsp;дають, &nbsp;<br>\nВона &nbsp;ж &nbsp;сховається &nbsp;та &nbsp;й &nbsp;плаче. &nbsp;<br>\nДурна! &nbsp;їй &nbsp;шкода &nbsp;мужика &nbsp;<br>\nТа &nbsp;жаль &nbsp;святого &nbsp;сіряка. &nbsp;<br>\nА &nbsp;глянь &nbsp;лиш &nbsp;гарно &nbsp;кругом &nbsp;себе,— &nbsp;<br>\nІ &nbsp;раю &nbsp;кращого &nbsp;не &nbsp;треба! &nbsp;<br>\nЧого &nbsp;ти &nbsp;хочеш, &nbsp;забажай, &nbsp;<br>\nВсього &nbsp;дадуть, &nbsp;та &nbsp;ще &nbsp;й &nbsp;багато! &nbsp;<br>\n«Не &nbsp;треба,— &nbsp;кажеш,— &nbsp;дайте &nbsp;хату!» &nbsp;<br>\nЦього &nbsp;вже &nbsp;лучче &nbsp;й &nbsp;не &nbsp;благай, &nbsp;<br>\nБо &nbsp;це... &nbsp;сама &nbsp;здорова &nbsp;знаєш... &nbsp;<br>\nДивися, &nbsp;огирем &nbsp;яким &nbsp;<br>\nСам &nbsp;пан &nbsp;круг &nbsp;тебе &nbsp;походжає, &nbsp;<br>\nУже &nbsp;чи &nbsp;добрим, &nbsp;чи &nbsp;лихим, &nbsp;<br>\nА &nbsp;будеш &nbsp;панською &nbsp;ріднею, &nbsp;<br>\nХіба &nbsp;повісишся!.. &nbsp;За &nbsp;нею &nbsp;<br>\n<br>\nПриходила &nbsp;мати &nbsp;<br>\nУ &nbsp;пана &nbsp;просити. &nbsp;<br>\nЗвелів &nbsp;не &nbsp;пускати, &nbsp;<br>\nА &nbsp;як &nbsp;прийде, &nbsp;бити,— &nbsp;<br>\nЩо &nbsp;тут &nbsp;їй &nbsp;робити? &nbsp;<br>\nПішла &nbsp;ридаючи &nbsp;в &nbsp;село. &nbsp;<br>\nОдним &nbsp;одно &nbsp;дитя &nbsp;було, &nbsp;<br>\nТа &nbsp;й &nbsp;те &nbsp;пропало. &nbsp;.... &nbsp;<br>\n<br>\nНеначе &nbsp;ворон &nbsp;той &nbsp;летячи &nbsp;<br>\nПро &nbsp;непогоду &nbsp;людям &nbsp;кряче, &nbsp;<br>\nТак &nbsp;я &nbsp;про &nbsp;сльози, &nbsp;та &nbsp;печаль, &nbsp;<br>\nТа &nbsp;про &nbsp;байстрят &nbsp;отих &nbsp;ледачих, &nbsp;<br>\nХоть &nbsp;і &nbsp;нікому &nbsp;їх &nbsp;не &nbsp;жаль, &nbsp;<br>\nРозказую &nbsp;та &nbsp;плачу. &nbsp;<br>\nМені &nbsp;їх &nbsp;жаль!.. &nbsp;Мій &nbsp;боже &nbsp;милий, &nbsp;<br>\nДаруй &nbsp;словам &nbsp;святую &nbsp;силу &nbsp;— &nbsp;<br>\nЛюдськеє &nbsp;серце &nbsp;пробивать, &nbsp;<br>\nЛюдськії &nbsp;сльози &nbsp;проливать, &nbsp;<br>\nЩоб &nbsp;милость &nbsp;душу &nbsp;осінила, &nbsp;<br>\nЩоб &nbsp;спала &nbsp;тихая &nbsp;печаль &nbsp;<br>\nНа &nbsp;очі &nbsp;їх, &nbsp;щоб &nbsp;стало &nbsp;жаль &nbsp;<br>\nМоїх &nbsp;дівчаток, &nbsp;щоб &nbsp;навчились &nbsp;<br>\nПутями &nbsp;добрими &nbsp;ходить, &nbsp;<br>\nСвятого &nbsp;господа &nbsp;любить &nbsp;<br>\nІ &nbsp;брата &nbsp;миловать... &nbsp;<br>\nНасилу &nbsp;<br>\nПрийшла &nbsp;додому, &nbsp;подивилась: &nbsp;<br>\nЦвіти &nbsp;за &nbsp;образом &nbsp;святим, &nbsp;<br>\nІ &nbsp;на &nbsp;вікні &nbsp;стоять &nbsp;цвіти, &nbsp;<br>\nНа &nbsp;стінах &nbsp;фарбами &nbsp;хрести, &nbsp;<br>\nНеначе &nbsp;добрая &nbsp;картина, &nbsp;<br>\nПонамальовані... &nbsp;Марина! &nbsp;<br>\nІ &nbsp;все &nbsp;Марина, &nbsp;все &nbsp;сама! &nbsp;<br>\nТілько &nbsp;Мариночки &nbsp;нема. &nbsp;<br>\nІ &nbsp;ледве-ледве &nbsp;вийшла &nbsp;з &nbsp;хати, &nbsp;<br>\nПішла &nbsp;на &nbsp;гору, &nbsp;на &nbsp;прокляті &nbsp;<br>\nПалати &nbsp;глянуть, &nbsp;та &nbsp;й &nbsp;пішла &nbsp;<br>\nАж &nbsp;до &nbsp;палат, &nbsp;під &nbsp;тином &nbsp;сіла &nbsp;<br>\nІ &nbsp;ніч &nbsp;цілісіньку &nbsp;сиділа &nbsp;<br>\nТа &nbsp;плакала. &nbsp;Уже &nbsp;з &nbsp;села &nbsp;<br>\nВатажники &nbsp;ватагу &nbsp;гнали, &nbsp;<br>\nА &nbsp;мати &nbsp;плакала, &nbsp;ридала. &nbsp;<br>\nУже &nbsp;і &nbsp;сонечко &nbsp;зійшло, &nbsp;<br>\nУже &nbsp;й &nbsp;зайшло, &nbsp;смеркати &nbsp;стало &nbsp;<br>\nНе &nbsp;йде, &nbsp;сердешная, &nbsp;в &nbsp;село, &nbsp;<br>\nСидить &nbsp;під &nbsp;тином; &nbsp;проганяли, &nbsp;<br>\nУже &nbsp;й &nbsp;собаками &nbsp;цькували &nbsp;— &nbsp;<br>\nНе &nbsp;йде, &nbsp;та &nbsp;й &nbsp;годі. &nbsp;. &nbsp;. &nbsp;. &nbsp;<br>\nА &nbsp;Марина &nbsp;в &nbsp;сукні &nbsp;білій, &nbsp;<br>\nНеначе &nbsp;білиця, &nbsp;<br>\nБогу &nbsp;молиться &nbsp;та &nbsp;плаче, &nbsp;<br>\nЗамкнута &nbsp;в &nbsp;світлиці. &nbsp;<br>\nОпріч &nbsp;пана, &nbsp;у &nbsp;світлицю &nbsp;<br>\nНіхто &nbsp;не &nbsp;вступає, &nbsp;<br>\nСам &nbsp;і &nbsp;їсти &nbsp;їй &nbsp;приносить, &nbsp;<br>\nІ &nbsp;просить, &nbsp;благає, &nbsp;<br>\nЩоб &nbsp;на &nbsp;його &nbsp;подивилась, &nbsp;<br>\nЩоб &nbsp;утерла &nbsp;очі... &nbsp;<br>\nІ &nbsp;дивитися &nbsp;не &nbsp;хоче, &nbsp;<br>\nІ &nbsp;їсти &nbsp;не &nbsp;хоче. &nbsp;<br>\nМордується &nbsp;лях &nbsp;поганий, &nbsp;<br>\nНе &nbsp;зна, &nbsp;що &nbsp;й &nbsp;почати? &nbsp;<br>\nА &nbsp;Марина &nbsp;в'яне, &nbsp;сохне &nbsp;<br>\nУ &nbsp;білих &nbsp;палатах. &nbsp;<br>\nУже &nbsp;й &nbsp;літо &nbsp;минулося, &nbsp;<br>\nЗима &nbsp;вже &nbsp;надворі, &nbsp;<br>\nА &nbsp;Марина &nbsp;сидить &nbsp;собі, &nbsp;<br>\nУже &nbsp;й &nbsp;не &nbsp;говорить, &nbsp;<br>\nІ &nbsp;не &nbsp;плаче... &nbsp;отак &nbsp;її &nbsp;<br>\nДоконав, &nbsp;небогу, &nbsp;<br>\nТой &nbsp;правитель... &nbsp;а &nbsp;все-таки &nbsp;<br>\nНе &nbsp;вдіє &nbsp;нічого, &nbsp;<br>\nХоч &nbsp;заріж &nbsp;її, &nbsp;та &nbsp;й &nbsp;годі, &nbsp;<br>\nТака &nbsp;вже &nbsp;вродилась. &nbsp;<br>\nРаз &nbsp;увечері &nbsp;зимою &nbsp;<br>\nМарина &nbsp;дивилась &nbsp;<br>\nНа &nbsp;ліс &nbsp;чорний, &nbsp;а &nbsp;з-за &nbsp;лісу &nbsp;<br>\nЧервоний &nbsp;діжою &nbsp;<br>\nМісяць &nbsp;сходив... &nbsp;«І &nbsp;я &nbsp;колись &nbsp;<br>\nБула &nbsp;молодою...» &nbsp;— &nbsp;<br>\nПрошептала, &nbsp;задумалась. &nbsp;<br>\nПотім &nbsp;заспівала: &nbsp;<br>\n<br>\n«Хата &nbsp;на &nbsp;помості, &nbsp;<br>\nНаїхали &nbsp;гості, &nbsp;<br>\nРозплітали &nbsp;коси &nbsp;<br>\nТа &nbsp;стрічки &nbsp;знімали, &nbsp;<br>\nА &nbsp;пан &nbsp;просить &nbsp;сала, &nbsp;<br>\nА &nbsp;чорт &nbsp;їсти &nbsp;просить. &nbsp;<br>\nГуси, &nbsp;гуси &nbsp;білі &nbsp;<br>\nВ &nbsp;ірій &nbsp;полетіли, &nbsp;<br>\nА &nbsp;сірі &nbsp;на &nbsp;море!..» &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\nЗавили &nbsp;пси &nbsp;надворі, &nbsp;<br>\nЗареготалися &nbsp;псарі, &nbsp;<br>\nА &nbsp;пан &nbsp;червоний, &nbsp;аж &nbsp;горить, &nbsp;<br>\nІде &nbsp;в &nbsp;світлицю &nbsp;до &nbsp;Марини, &nbsp;<br>\nЯк &nbsp; &nbsp; &nbsp;К &nbsp;и &nbsp;р &nbsp;и &nbsp;к &nbsp; &nbsp; &nbsp;п'яний... &nbsp;<br>\nНіби &nbsp;в &nbsp;хаті, &nbsp;<br>\nНа &nbsp;холоді &nbsp;сердешна &nbsp;мати &nbsp;<br>\nПід &nbsp;тином, &nbsp;знай &nbsp;собі, &nbsp;сидить. &nbsp;<br>\nСтара &nbsp;неначе &nbsp;одуріла. &nbsp;<br>\nМороз &nbsp;лютує, &nbsp;аж &nbsp;скрипить, &nbsp;<br>\nЛуна &nbsp;червона &nbsp;побіліла, &nbsp;<br>\nІ &nbsp;сторож &nbsp;боязно &nbsp;кричить, &nbsp;<br>\nЩоб &nbsp;злого &nbsp;пана &nbsp;не &nbsp;збудить. &nbsp;<br>\nАж &nbsp;глядь, &nbsp;палати &nbsp;зайнялися. &nbsp;<br>\nПожар! &nbsp;пожар! &nbsp;І &nbsp;де &nbsp;взялися &nbsp;<br>\nТі &nbsp;люде &nbsp;в &nbsp;бога? &nbsp;Мов &nbsp;з &nbsp;землі &nbsp;<br>\nРодилися &nbsp;і &nbsp;тут &nbsp;росли; &nbsp;<br>\nНеначе &nbsp;хвилі, &nbsp;напливали &nbsp;<br>\nТа &nbsp;на &nbsp;пожар &nbsp;той &nbsp;дивувались. &nbsp;<br>\nТа &nbsp;й &nbsp;диво &nbsp;там &nbsp;таки &nbsp;було! &nbsp;<br>\nМарина &nbsp;гола &nbsp;наголо &nbsp;<br>\nПеред &nbsp;будинком &nbsp;танцьовала &nbsp;<br>\nУ &nbsp;парі &nbsp;з &nbsp;матір'ю! &nbsp;— &nbsp;і &nbsp;страх, &nbsp;<br>\nЗ &nbsp;ножем &nbsp;окровленим &nbsp;в &nbsp;руках, &nbsp;<br>\nІ &nbsp;приспівувала &nbsp;..... &nbsp;<br>\n<br>\n«Чи &nbsp;не &nbsp;це &nbsp;ж &nbsp;та &nbsp;кумася, &nbsp;<br>\nЩо &nbsp;підтикалася!.. &nbsp;<br>\nЯк &nbsp;була &nbsp;я &nbsp;пані &nbsp;<br>\nВ &nbsp;новому &nbsp;жупані, &nbsp;<br>\nПаничі &nbsp;лицялись, &nbsp;<br>\nРуку &nbsp;цілували!..» &nbsp;<br>\n<br>\n(До &nbsp;матері). &nbsp;<br>\n<br>\nА &nbsp;ви &nbsp;до &nbsp;мене &nbsp;на &nbsp;весілля &nbsp;<br>\nЗ &nbsp;того &nbsp;світу &nbsp;прийшли? &nbsp;<br>\nМені &nbsp;вже &nbsp;й &nbsp;косу &nbsp;розплели, &nbsp;<br>\nТа &nbsp;пан &nbsp;приїхав... &nbsp;Гиля! &nbsp;Гиля! &nbsp;<br>\nЧи &nbsp;то &nbsp;не &nbsp;гуси, &nbsp;то &nbsp;пани, &nbsp;<br>\nДивися, &nbsp;в &nbsp;ірій &nbsp;полетіли &nbsp;— &nbsp;<br>\nАгу! &nbsp;гиля! &nbsp;— &nbsp;до &nbsp;сатани, &nbsp;<br>\nДо &nbsp;чорта &nbsp;в &nbsp;гості! &nbsp;Чуєш! &nbsp;Чуєш! &nbsp;<br>\nУ &nbsp;Києві &nbsp;всі &nbsp;дзвони &nbsp;дзвонять. &nbsp;<br>\nЧи &nbsp;бачиш, &nbsp;он &nbsp;огонь &nbsp;горить, &nbsp;<br>\nА &nbsp;пан &nbsp;лежить &nbsp;собі, &nbsp;читає &nbsp;<br>\nІ &nbsp;просить &nbsp;пити... &nbsp;А &nbsp;ти &nbsp;знаєш, &nbsp;<br>\nЩо &nbsp;я &nbsp;зарізала &nbsp;його?.. &nbsp;<br>\nДивися, &nbsp;онде &nbsp;головнею &nbsp;<br>\nСтоїть &nbsp;на &nbsp;комині. &nbsp;Чого, &nbsp;<br>\nЧого &nbsp;ти &nbsp;дивишся &nbsp;на &nbsp;неї? &nbsp;<br>\nЦе &nbsp;мати! &nbsp;мати! &nbsp;Не &nbsp;дивись! &nbsp;<br>\nА &nbsp;то &nbsp;з'їси. &nbsp;Ось &nbsp;на, &nbsp;давись! &nbsp;<br>\n<br>\n(Дає &nbsp;дулі &nbsp;і &nbsp;співає). &nbsp;<br>\n<br>\n«Полюбила &nbsp;москаля, &nbsp;<br>\nТа &nbsp;ще &nbsp;й &nbsp;зуби &nbsp;вискали! &nbsp;<br>\nМоскалі! &nbsp;москалі! &nbsp;<br>\nЗапасок &nbsp;навезли, &nbsp;<br>\nПаничі &nbsp;<br>\nДукачів, &nbsp;<br>\nА &nbsp;поповичі &nbsp;з &nbsp;міста &nbsp;<br>\nНавезли &nbsp;намиста!.. &nbsp;<br>\nБий, &nbsp;дзвоне, &nbsp;бий, &nbsp;<br>\nХмару &nbsp;розбий, &nbsp;<br>\nНехай &nbsp;хмара &nbsp;<br>\nНа &nbsp;татари, &nbsp;<br>\nА &nbsp;сонечко &nbsp;на &nbsp;хрестьяне, &nbsp;<br>\nБий, &nbsp;дзвоне, &nbsp;бий!» &nbsp;<br>\n<br>\nМати &nbsp;<br>\n<br>\nМариночко, &nbsp;ходімо &nbsp;спать! &nbsp;<br>\n<br>\nМарина &nbsp;<br>\n<br>\nХодімо &nbsp;спать, &nbsp;бо &nbsp;завтра &nbsp;рано &nbsp;<br>\nДо &nbsp;церкви &nbsp;підемо; &nbsp;поганий, &nbsp;<br>\nДивися, &nbsp;лізе &nbsp;цілувать. &nbsp;<br>\nОсь &nbsp;тобі, &nbsp;на!.. &nbsp;<br>\n<br>\nМати &nbsp;<br>\n<br>\nХодімо &nbsp;спать. &nbsp;<br>\n<br>\n(До &nbsp;людей). &nbsp;<br>\n<br>\nХрещені &nbsp;люде, &nbsp;поможіте! &nbsp;<br>\n<br>\nМарина &nbsp;<br>\n<br>\nБеріть &nbsp;мене! &nbsp;беріть, &nbsp;в'яжіте, &nbsp;<br>\nВедіть &nbsp;до &nbsp;пана &nbsp;у &nbsp;світлицю! &nbsp;<br>\nА &nbsp;ти &nbsp;чи &nbsp;підеш &nbsp;подивиться, &nbsp;<br>\nЯкою &nbsp;панною &nbsp;Марина &nbsp;<br>\nУ &nbsp;пана &nbsp;взаперті &nbsp;сидить? &nbsp;<br>\nІ &nbsp;в'яне, &nbsp;сохне, &nbsp;гине, &nbsp;гине &nbsp;<br>\nТвоя &nbsp;єдиная &nbsp;дитина, &nbsp;<br>\nТвоя &nbsp;Мариночка &nbsp;.... &nbsp;<br>\n<br>\n(Співає). &nbsp;<br>\n<br>\n«Ой &nbsp;гиля, &nbsp;гиля, &nbsp;сірії &nbsp;гуси, &nbsp;<br>\nГиля &nbsp;на &nbsp;Дунай. &nbsp;<br>\nЗав'язала &nbsp;головоньку, &nbsp;<br>\nТепер &nbsp;сиди &nbsp;та &nbsp;думай». &nbsp;<br>\nІ &nbsp;пташкам &nbsp;воля &nbsp;в &nbsp;чистім &nbsp;полі &nbsp;<br>\nІ &nbsp;пташкам &nbsp;весело &nbsp;літать, &nbsp;<br>\nА &nbsp;я &nbsp;зов'янула &nbsp;в &nbsp;неволі. &nbsp;<br>\n<br>\n(Плаче). &nbsp;<br>\n<br>\nХоча &nbsp;б &nbsp;намисто &nbsp;було &nbsp;взять, &nbsp;<br>\nОце &nbsp;б &nbsp;повісилась... &nbsp;От &nbsp;бачиш, &nbsp;<br>\nТепер &nbsp;і &nbsp;шкода... &nbsp;хоч &nbsp;топись! &nbsp;<br>\nЧого &nbsp;ж &nbsp;ти, &nbsp;мамо &nbsp;моя, &nbsp;плачеш? &nbsp;<br>\nНе &nbsp;плач, &nbsp;голубочко, &nbsp;дивись, &nbsp;<br>\nЦе &nbsp;я, &nbsp;Мариночка &nbsp;твоя! &nbsp;<br>\nДивися, &nbsp;чорная &nbsp;змія &nbsp;<br>\nПо &nbsp;снігу &nbsp;лізе... &nbsp;Утечу, &nbsp;<br>\nУ &nbsp;ірій &nbsp;знову &nbsp;полечу, &nbsp;<br>\nБо &nbsp;я &nbsp;зозулею &nbsp;вже &nbsp;стала... &nbsp;<br>\nЧи &nbsp;він &nbsp;у &nbsp;гості &nbsp;не &nbsp;приходив? &nbsp;<br>\nУбили, &nbsp;мабуть, &nbsp;на &nbsp;войні? &nbsp;<br>\nА &nbsp;знаєш, &nbsp;снилося &nbsp;мені: &nbsp;<br>\nУдень &nbsp;неначе &nbsp;місяць &nbsp;сходив, &nbsp;<br>\nА &nbsp;ми &nbsp;гуляєм &nbsp;понад &nbsp;морем &nbsp;<br>\nУдвох &nbsp;собі. &nbsp;Дивлюся, &nbsp;зорі &nbsp;<br>\nПопадали &nbsp;неначе &nbsp;в &nbsp;воду, &nbsp;<br>\nТілько &nbsp;осталася &nbsp;одна, &nbsp;<br>\nОдна-однісінька &nbsp;на &nbsp;небі,— &nbsp;<br>\nА &nbsp;я,— &nbsp;неначе &nbsp;навісна, &nbsp;<br>\nВ &nbsp;Дунаєві &nbsp;шукаю &nbsp;броду, &nbsp;<br>\nЗ &nbsp;байстрям &nbsp;розхристана &nbsp;бреду. &nbsp;<br>\nСміються &nbsp;люде &nbsp;надо &nbsp;мною, &nbsp;<br>\nЗовуть &nbsp;покриткою, &nbsp;дурною, &nbsp;<br>\nІ &nbsp;ти &nbsp;смієшся, &nbsp;а &nbsp;я &nbsp;плачу, &nbsp;<br>\nБа &nbsp;ні, &nbsp;не &nbsp;плачу, &nbsp;регочусь... &nbsp;<br>\nДивися, &nbsp;як &nbsp;я &nbsp;полечу, &nbsp;<br>\nБо &nbsp;я &nbsp;сова...— &nbsp;Та &nbsp;й &nbsp;замахала, &nbsp;<br>\nНеначе &nbsp;крилами, &nbsp;руками, &nbsp;<br>\nІ &nbsp;пострибала &nbsp;через &nbsp;двір &nbsp;<br>\nУ &nbsp;поле, &nbsp;виючи, &nbsp;мов &nbsp;звір. &nbsp;<br>\nПошкандибала &nbsp;стара &nbsp;мати &nbsp;<br>\nСвою &nbsp;Марину &nbsp;доганяти. &nbsp;<br>\nПани &nbsp;до &nbsp;одного &nbsp;спеклись, &nbsp;<br>\nНеначе &nbsp;добрі &nbsp;поросята, &nbsp;<br>\nЗгоріли &nbsp;білії &nbsp;палати, &nbsp;<br>\nА &nbsp;люде &nbsp;тихо &nbsp;розійшлись. &nbsp;<br>\nМарини &nbsp;й &nbsp;матері &nbsp;не &nbsp;стало. &nbsp;<br>\nУже &nbsp;весною, &nbsp;як &nbsp;орали, &nbsp;<br>\nДва &nbsp;трупи &nbsp;на &nbsp;полі &nbsp;найшли &nbsp;<br>\nІ &nbsp;на &nbsp;могилі &nbsp;поховали. &nbsp;<br>\n<br>\n[Друга &nbsp;половина &nbsp;1848, &nbsp;<br>\nКосарал]<br>\n<a &nbsp;href=\"http://www.poetyka.uazone.net\">Джерело</a>\n\n\n<br><br>\n"
}