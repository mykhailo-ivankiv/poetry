{
  "author": "Fdsbzafsr",
  "id": "6AlCe7a2",
  "title": "КОЖНА ЗУСТРІЧ — ПРОЩАННЯ ",
  "link": "/metrs_poem.php?poem=18278",
  "html": "\n<h4></h4>\n\n<a href=\"/metrs.php?id=152&amp;type=tvorch\" class=\"redhr1\">Творчість</a> |\n<a href=\"/metrs.php?id=152&amp;type=biogr\" class=\"redhr1\">Біографія</a> |\n<a href=\"/metrs.php?id=152&amp;type=critiques\" class=\"redhr1\">Критика</a>\n\n<h4>КОЖНА ЗУСТРІЧ — ПРОЩАННЯ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Лялі </i><br><br>\nНе &nbsp;плачте, &nbsp;діти. &nbsp;Розкажіть &nbsp;про &nbsp;себе. &nbsp;<br>\nЯк &nbsp;моя &nbsp;внучка? &nbsp;З &nbsp;ким &nbsp;вона &nbsp;тепер? &nbsp;<br>\nО, &nbsp;вже &nbsp;говорить? &nbsp;Ма-ма, &nbsp;та-та, &nbsp;ба-ба? &nbsp;<br>\nЯ &nbsp;хочу &nbsp;чути! &nbsp;Запишіть &nbsp;на &nbsp;стрічку! &nbsp;<br>\nРозважу &nbsp;вас: &nbsp;скажу &nbsp;вам &nbsp;анекдот &nbsp;<br>\n— &nbsp;Сашко &nbsp;розповідав &nbsp;по &nbsp;телефону &nbsp;— &nbsp;<br>\nа &nbsp;може &nbsp;ви &nbsp;вже &nbsp;чули? &nbsp;Про &nbsp;ту &nbsp;пару: &nbsp;<br>\nлюбов &nbsp;свою &nbsp;хотіли &nbsp;обновити: &nbsp;<br>\nдавай-но, &nbsp;спробуєм &nbsp;собачий &nbsp;стиль! &nbsp;— &nbsp;<br>\nце &nbsp;чоловік, &nbsp;а &nbsp;жінка &nbsp;каже: &nbsp;добре, &nbsp;<br>\nлиш &nbsp;не &nbsp;на &nbsp;вулиці, &nbsp;і &nbsp;не &nbsp;у &nbsp;білий &nbsp;день! &nbsp;<br>\nОсь, &nbsp;бачите, &nbsp;смієтесь. &nbsp;Я &nbsp;любила &nbsp;<br>\nусе &nbsp;життя, &nbsp;як &nbsp;ви &nbsp;були &nbsp;веселі… &nbsp;<br>\nНе &nbsp;легко &nbsp;вам &nbsp;дивитися, &nbsp;як &nbsp;гасну &nbsp;— &nbsp;<br>\nрак, &nbsp;все-таки, &nbsp;в &nbsp;цій &nbsp;боротьбі &nbsp;сильніший… &nbsp;<br>\nТа, &nbsp;будьте &nbsp;мужні &nbsp;— &nbsp;сила &nbsp;ваша &nbsp;й &nbsp;радість &nbsp;<br>\nдають &nbsp;мені &nbsp;снагу &nbsp;життя &nbsp;й &nbsp;відвагу… &nbsp;<br>\nЩе &nbsp;житиму, &nbsp;не &nbsp;плачте, &nbsp;смерть &nbsp;— &nbsp;не &nbsp;зараз… &nbsp;<br>\nЖивіть &nbsp;живим &nbsp;життям, &nbsp;черпайте &nbsp;щедро &nbsp;<br>\nіз &nbsp;радощів, &nbsp;що &nbsp;їх &nbsp;в &nbsp;житті &nbsp;так &nbsp;мало. &nbsp;<br>\nНе &nbsp;відкладайте &nbsp;планів &nbsp;на &nbsp;майбутнє! &nbsp;<br>\nОсь, &nbsp;ви &nbsp;хотіли &nbsp;їхати &nbsp;в &nbsp;Европу &nbsp;— &nbsp;<br>\nне &nbsp;відкликайте &nbsp;виїзду, &nbsp;поїдьте! &nbsp;<br>\nЯкби &nbsp;померла &nbsp;я &nbsp;— &nbsp;заждуть, &nbsp;не &nbsp;поховають! &nbsp;<br>\nДля &nbsp;тих, &nbsp;хто &nbsp;був &nbsp;близький, &nbsp;в &nbsp;любові &nbsp;жив &nbsp;весь &nbsp;вік, &nbsp;<br>\nхто &nbsp;кожну &nbsp;зустріч &nbsp;важив, &nbsp;мов &nbsp;останню, &nbsp;<br>\nне &nbsp;треба &nbsp;драматичних &nbsp;розставань! &nbsp;<br>\nВ &nbsp;обличчі &nbsp;смерті &nbsp;кожний &nbsp;з &nbsp;нас &nbsp;самотній, &nbsp;<br>\nчи &nbsp;умирає &nbsp;сам, &nbsp;чи &nbsp;між &nbsp;людьми… &nbsp;<br>\nАле &nbsp;я &nbsp;житиму, &nbsp;і &nbsp;ждатиму. &nbsp;Ще, &nbsp;може, &nbsp;<br>\nпочую &nbsp;вашу &nbsp;розповідь &nbsp;про &nbsp;Зальцбурґ &nbsp;— &nbsp;<br>\nкупіть &nbsp;мені &nbsp;на &nbsp;стрічці &nbsp;Ґльокеншпіле! &nbsp;<br>\nІдіть &nbsp;уже… &nbsp;Прекрасний &nbsp;день &nbsp;надворі. &nbsp;<br>\n<br>\n…Так &nbsp;сестро, &nbsp;прошу. &nbsp;Дайте &nbsp;вже &nbsp;морфіну: &nbsp;<br>\nмов &nbsp;хвиля, &nbsp;знову &nbsp;наростає &nbsp;біль. &nbsp;<br><br><em>1987 </em>\n\n\n<br><br>\n"
}