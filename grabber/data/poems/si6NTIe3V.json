{
  "author": "nLygzhXG",
  "id": "si6NTIe3V",
  "title": "12. ПРОЩАННЯ",
  "link": "/metrs_poem.php?poem=7259",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>12. ПРОЩАННЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n551<br>\nРидало &nbsp;сонце, &nbsp;плакала &nbsp;земля,<br>\nКоли, &nbsp;молитву &nbsp;проказваши &nbsp;Богу,<br>\nВостаннє &nbsp;глянув &nbsp;на &nbsp;сумне &nbsp;гілля,<br>\nДе &nbsp;ти &nbsp;стояла, &nbsp;давши &nbsp;на &nbsp;дорогу<br>\nРушник, &nbsp;на &nbsp;згадку &nbsp;вишитий... &nbsp;Здаля<br>\nЯ &nbsp;вже &nbsp;не &nbsp;бачив &nbsp;рідного &nbsp;порогу,<br>\nЯкий &nbsp;скорботливо &nbsp;переступив<br>\nІ &nbsp;в &nbsp;даль &nbsp;пішов, &nbsp;у &nbsp;світ &nbsp;жорстоких &nbsp;див.<br>\n<br>\n552<br>\nО &nbsp;як &nbsp;рілля &nbsp;між &nbsp;нами &nbsp;парувала<br>\nПісля &nbsp;дощу, &nbsp;якого &nbsp;окрилив<br>\nРаптовий &nbsp;грім! &nbsp;Охмарлива &nbsp;навала<br>\nПо &nbsp;небу &nbsp;гнала &nbsp;грозовий &nbsp;відплив,<br>\nА &nbsp;повінь &nbsp;сонця &nbsp;поле &nbsp;гартувала &nbsp;-<br>\nХерсонську &nbsp;висмагу &nbsp;безкраїх &nbsp;нив.<br>\nЛунке &nbsp;прощання &nbsp;молодого &nbsp;грому<br>\nДзвенить &nbsp;мені &nbsp;й &nbsp;тепер, &nbsp;ще &nbsp;не &nbsp;старому.<br>\n<br>\n553<br>\nДалека &nbsp;мамо, &nbsp;серцю &nbsp;дорога!<br>\nЯ &nbsp;пам'ятаю &nbsp;кожну &nbsp;ту &nbsp;хвилину:<br>\nГучала &nbsp;туга, &nbsp;сковано-туга,<br>\nІ &nbsp;гнула &nbsp;в &nbsp;двір &nbsp;вершину &nbsp;тополину,<br>\nА &nbsp;від &nbsp;землі &nbsp;прапрадідна &nbsp;снага<br>\nП'янила &nbsp;хмільно &nbsp;запахом &nbsp;полину,<br>\nЗ &nbsp;якого &nbsp;вже, &nbsp;здавалось, &nbsp;не &nbsp;втекти &nbsp;-<br>\nНе &nbsp;відірватися &nbsp;в &nbsp;чужі &nbsp;світи.<br>\n<br>\n554<br>\nТака &nbsp;могутня, &nbsp;осередня &nbsp;сила<br>\nМене &nbsp;тримала! &nbsp;Всі &nbsp;снаги &nbsp;землі,<br>\nЩо &nbsp;тлила &nbsp;надра &nbsp;і &nbsp;поля &nbsp;зернила,<br>\nТепер &nbsp;єднали &nbsp;первні &nbsp;немалі,<br>\nЩоб &nbsp;я &nbsp;зостався, &nbsp;щоб &nbsp;моя &nbsp;могила<br>\n(Коли &nbsp;довершиться &nbsp;життя &nbsp;у &nbsp;млі)<br>\nНавіки &nbsp;стала &nbsp;на &nbsp;моїй &nbsp;дідизні,<br>\nА &nbsp;не &nbsp;в &nbsp;далекій &nbsp;і &nbsp;чужій &nbsp;чужизні.<br>\n<br>\n555<br>\nО &nbsp;рідна &nbsp;земле, &nbsp;що &nbsp;в &nbsp;мені &nbsp;цвіла!<br>\nТебе &nbsp;сходив &nbsp;я &nbsp;босими &nbsp;ногами.<br>\nМене &nbsp;за &nbsp;руку &nbsp;брала &nbsp;ти &nbsp;й &nbsp;вела,<br>\nКоли &nbsp;губивсь, &nbsp;непевний, &nbsp;між &nbsp;думками.<br>\nНехай &nbsp;найбільша, &nbsp;світова &nbsp;хвала<br>\nТобі &nbsp;дзвенить &nbsp;і &nbsp;днями, &nbsp;і &nbsp;ночами...<br>\nДалека &nbsp;мамо! &nbsp;Вчила &nbsp;ти &nbsp;любить<br>\nЗемлі &nbsp;дідівської &nbsp;снажливу &nbsp;сить.<br>\n<br>\n556<br>\nКоли &nbsp;під &nbsp;серцем &nbsp;радісно &nbsp;носила<br>\nМене, &nbsp;важкого &nbsp;первістка, &nbsp;в &nbsp;собі,<br>\nО &nbsp;рідна &nbsp;мамо, &nbsp;клекотала &nbsp;сила<br>\nМого &nbsp;зростання... &nbsp;Я &nbsp;одній &nbsp;тобі<br>\nДосмертно &nbsp;вдячний. &nbsp;Доля &nbsp;буйнокрила<br>\nНехай &nbsp;гортає &nbsp;далі &nbsp;голубі,<br>\nХай &nbsp;славить &nbsp;сонце! &nbsp;Мамо, &nbsp;я &nbsp;без &nbsp;тебе<br>\nНе &nbsp;знав &nbsp;би &nbsp;світу &nbsp;і &nbsp;не &nbsp;бачив &nbsp;неба.<br>\n<br>\n557<br>\nЯ &nbsp;не &nbsp;забуду &nbsp;хутірських &nbsp;воріт,<br>\nЯкі &nbsp;- &nbsp;за &nbsp;звичаєм &nbsp;- &nbsp;ти &nbsp;відчинила,<br>\nЩоб &nbsp;я, &nbsp;об'їхавши &nbsp;ввесь &nbsp;білий &nbsp;світ,<br>\nВернувсь &nbsp;додому. &nbsp;Мандрівні &nbsp;вітрила<br>\nВерстали &nbsp;простір, &nbsp;міряли &nbsp;зеніт,<br>\nКоли &nbsp;подій &nbsp;напора &nbsp;борознила<br>\nБезкрай &nbsp;земель &nbsp;і &nbsp;далечі &nbsp;морів:<br>\nЯ &nbsp;по &nbsp;світах, &nbsp;як &nbsp;метеор, &nbsp;горів.<br>\n<br>\n558<br>\nХіба &nbsp;забути? &nbsp;Спиною &nbsp;на &nbsp;захід,<br>\nЛицем &nbsp;- &nbsp;на &nbsp;рідний, &nbsp;придніпровський &nbsp;схід,<br>\nСтояв &nbsp;я, &nbsp;царини &nbsp;вдихавши &nbsp;пахіт,<br>\nВостаннє &nbsp;зором &nbsp;обіймавши &nbsp;глід.<br>\nЯ &nbsp;милувався &nbsp;на &nbsp;врожайний &nbsp;знахід,<br>\nЩо &nbsp;плив, &nbsp;неначе &nbsp;з &nbsp;валкою &nbsp;підвід,<br>\nІ &nbsp;в &nbsp;тужну &nbsp;мить &nbsp;скорботного &nbsp;прощання<br>\nЗ &nbsp;очей &nbsp;сльоза &nbsp;котилася &nbsp;остання.<br>\n<br>\n559<br>\nПрощайте, &nbsp;ниви, &nbsp;брані &nbsp;лемешем<br>\n(Окрай &nbsp;лункого &nbsp;Гурівського &nbsp;лісу),<br>\nЩо &nbsp;по &nbsp;обніжках &nbsp;пахли &nbsp;чебрецем,<br>\nІ &nbsp;ви, &nbsp;дуби, &nbsp;що &nbsp;ставили &nbsp;завісу<br>\nВід &nbsp;злої &nbsp;спеки &nbsp;з &nbsp;вогняним &nbsp;лицем!<br>\nРозлогі &nbsp;берести, &nbsp;як &nbsp;часто &nbsp;знизу<br>\nПо &nbsp;вас &nbsp;я &nbsp;лазив &nbsp;до &nbsp;гавиних &nbsp;гнізд!<br>\nІз &nbsp;вас &nbsp;брав &nbsp;пруття &nbsp;для &nbsp;різдвяних &nbsp;звізд.<br>\n<br>\n560<br>\nПрощай, &nbsp;улюблений, &nbsp;замерзлий &nbsp;ставе,<br>\nДе &nbsp;я &nbsp;гасав &nbsp;на &nbsp;гострих &nbsp;ковзанах!<br>\nШироке &nbsp;плесо, &nbsp;вліті &nbsp;золотаве,<br>\nДзвеніло &nbsp;взимку, &nbsp;сховане &nbsp;в &nbsp;льодах.<br>\nТоді, &nbsp;в &nbsp;дитинстві, &nbsp;що &nbsp;бувало &nbsp;браве,<br>\nНе &nbsp;смів &nbsp;до &nbsp;хлопців &nbsp;підповзати &nbsp;страх:<br>\nВони &nbsp;у &nbsp;прірву &nbsp;перлись &nbsp;на &nbsp;санчатах,<br>\nЩо &nbsp;аж &nbsp;котився &nbsp;острах &nbsp;по &nbsp;дівчатах.<br>\n<br>\n561<br>\nПрощайте, &nbsp;учні &nbsp;початкових &nbsp;шкіл!<br>\nНово-Шевченкове &nbsp;і &nbsp;Благодатне<br>\nДля &nbsp;вас &nbsp;не &nbsp;мали &nbsp;романтичних &nbsp;кіл &nbsp;-<br>\nІ &nbsp;ви, &nbsp;мале &nbsp;дитинство &nbsp;безпорадне,<br>\nІшли &nbsp;до &nbsp;хутора, &nbsp;де &nbsp;знадовкіл<br>\nЛицарство &nbsp;Січі &nbsp;дихало &nbsp;відрадне.<br>\nЦе &nbsp;вас &nbsp;росли, &nbsp;в &nbsp;нащадках, &nbsp;на &nbsp;віки<br>\nЗемлі &nbsp;дідівській &nbsp;вірні &nbsp;козаки.<br>\n<br>\n562<br>\nПрощай, &nbsp;квітчаста, &nbsp;Обиточна &nbsp;балко,<br>\nДо &nbsp;кучерявився &nbsp;глибокий &nbsp;яр,<br>\nЗ &nbsp;якого &nbsp;я, &nbsp;роздумуючи &nbsp;палко,<br>\nНе &nbsp;раз &nbsp;виходив, &nbsp;мов &nbsp;колись &nbsp;лугар!<br>\nВеликий &nbsp;Луг &nbsp;думки &nbsp;голубив &nbsp;змалку &nbsp;-<br>\nІ &nbsp;я &nbsp;буяв, &nbsp;невгасний &nbsp;полум'яр,<br>\nІз &nbsp;майбуттям &nbsp;єднаючи &nbsp;минуле,<br>\nЩо &nbsp;майже &nbsp;всім &nbsp;здавалося &nbsp;знебуле.<br>\n<br>\n563<br>\nО &nbsp;давній &nbsp;хуторе, &nbsp;прощай, &nbsp;прощай!<br>\nСтарий &nbsp;зимівнику &nbsp;між &nbsp;байраками,<br>\nТи &nbsp;триста &nbsp;років &nbsp;боронив &nbsp;розмай<br>\nГінких &nbsp;степів, &nbsp;ти &nbsp;гордо &nbsp;з &nbsp;козаками<br>\nДля &nbsp;України &nbsp;утвердив &nbsp;цей &nbsp;край,<br>\nБ'ючись &nbsp;із &nbsp;турками &nbsp;й &nbsp;потурнаками.<br>\nТебе, &nbsp;Жученків &nbsp;красний &nbsp;архитвір,<br>\nНе &nbsp;брав &nbsp;татарин, &nbsp;лях &nbsp;чи &nbsp;інший &nbsp;звір.<br>\n<br>\n564<br>\nТи &nbsp;взяв &nbsp;москаль, &nbsp;спаливши &nbsp;до &nbsp;останку...<br>\nО &nbsp;лютий &nbsp;сороме, &nbsp;топчи, &nbsp;топчи!<br>\nНапавши &nbsp;валом &nbsp;нагло &nbsp;на &nbsp;світанку,<br>\nЗайнявши &nbsp;відступ, &nbsp;ордами &nbsp;йдучи,<br>\nМосква &nbsp;раділа, &nbsp;мов &nbsp;крадій &nbsp;на &nbsp;ґанку...<br>\nВсесвітній &nbsp;сороме, &nbsp;серця &nbsp;печи &nbsp;-<br>\nІ &nbsp;може &nbsp;випечеш &nbsp;правдиву &nbsp;помсту<br>\nСеред &nbsp;синів &nbsp;- &nbsp;московському &nbsp;потомству.<br>\n<br>\n565<br>\nПрощайте, &nbsp;вишні, &nbsp;яблука &nbsp;рясні,<br>\nТерпка &nbsp;шипшино, &nbsp;груші, &nbsp;чорносливи!<br>\nТаких &nbsp;у &nbsp;світі &nbsp;не &nbsp;знайти &nbsp;мені,<br>\nТаких &nbsp;не &nbsp;відав &nbsp;навіть &nbsp;рай &nbsp;щасливий,<br>\nБо &nbsp;тільки &nbsp;в &nbsp;тій &nbsp;херсонській &nbsp;стороні,<br>\nЯку &nbsp;гартують &nbsp;спеки, &nbsp;бурі, &nbsp;зливи,<br>\nРостуть &nbsp;медові, &nbsp;золоті &nbsp;плоди,<br>\nНайсоковитіші &nbsp;- &nbsp;хоч &nbsp;без &nbsp;води!<br>\n<br>\n566<br>\nПрощай, &nbsp;зерниста, &nbsp;золота &nbsp;пшенице,<br>\nЖита &nbsp;- &nbsp;як &nbsp;гори, &nbsp;буйні &nbsp;ячмені!<br>\nВисокі &nbsp;вівса, &nbsp;просо &nbsp;пишнолице,<br>\nНе &nbsp;докоряйте, &nbsp;в &nbsp;добрості, &nbsp;мені,<br>\nКоли &nbsp;буланого &nbsp;(о &nbsp;вперта &nbsp;крице!)<br>\nЗавівши &nbsp;в &nbsp;лан, &nbsp;що &nbsp;встав &nbsp;на &nbsp;цілині,<br>\nУ &nbsp;пізню &nbsp;ніч, &nbsp;бувало, &nbsp;попасав &nbsp;я,<br>\nХоча &nbsp;навколо &nbsp;й &nbsp;грало &nbsp;буйнотрав'я.<br>\n<br>\n567<br>\nЦе &nbsp;на &nbsp;тобі, &nbsp;буланий &nbsp;гриваню,<br>\nЯ &nbsp;в'їхав &nbsp;радісно &nbsp;в &nbsp;літературу,<br>\nГотов &nbsp;піти &nbsp;за &nbsp;волю &nbsp;на &nbsp;борню.<br>\nКоли &nbsp;в &nbsp;країну, &nbsp;смертями &nbsp;понуру,<br>\nШугало &nbsp;зло, &nbsp;єжовське &nbsp;парвеню,<br>\nДушило &nbsp;пориви &nbsp;і &nbsp;дерло &nbsp;шкуру, &nbsp;-<br>\nЛітературний &nbsp;харківський &nbsp;журнал<br>\nМене &nbsp;підняв &nbsp;- &nbsp;неначе &nbsp;буйний &nbsp;шквал!<br>\n<br>\n568<br>\nІ &nbsp;я, &nbsp;романтик &nbsp;(неокласик, &nbsp;може),<br>\nСобі &nbsp;прирік &nbsp;до &nbsp;істини &nbsp;дійти &nbsp;-<br>\nТворити &nbsp;пристрасно, &nbsp;правдиво &nbsp;й &nbsp;гоже.<br>\nПід &nbsp;землю &nbsp;інші &nbsp;рились, &nbsp;мов &nbsp;кроти,<br>\nСебе &nbsp;ховаючи... &nbsp;О &nbsp;добрий &nbsp;Боже,<br>\nЯсного &nbsp;віку &nbsp;їм &nbsp;не &nbsp;вкороти!<br>\nМені &nbsp;ж &nbsp;пошли &nbsp;з &nbsp;буланого &nbsp;Пегаса<br>\nЛегкого &nbsp;лету, &nbsp;щоб &nbsp;цвіла &nbsp;окраса.<br>\n<br>\n569<br>\nПрощайте, &nbsp;сестри! &nbsp;Хай &nbsp;ростуть &nbsp;гриби,<br>\nЯкі &nbsp;ми &nbsp;брали &nbsp;з &nbsp;Гурівського &nbsp;лісу,<br>\nДе &nbsp;красувались &nbsp;вікові &nbsp;дуби,<br>\nЩо &nbsp;мали &nbsp;твердість &nbsp;крем'яного &nbsp;тису.<br>\nМоєї &nbsp;довгої &nbsp;в &nbsp;світах &nbsp;плавби<br>\nНехай &nbsp;не &nbsp;тнуть &nbsp;завади &nbsp;пустохмизу.<br>\nЯ &nbsp;був &nbsp;багатий, &nbsp;мав &nbsp;п'ятьох &nbsp;сестер,<br>\nТа &nbsp;без &nbsp;братів &nbsp;- &nbsp;на &nbsp;ввесь &nbsp;УРСР.<br>\n<br>\n570<br>\nДо &nbsp;вас, &nbsp;о &nbsp;сестри, &nbsp;рідні, &nbsp;дорогії,<br>\nСвою &nbsp;мольбу &nbsp;скеровую &nbsp;тепер &nbsp;-<br>\nУчіть &nbsp;синів, &nbsp;щоб &nbsp;їхні &nbsp;горді &nbsp;мрії<br>\nМосковський &nbsp;кат &nbsp;жорстокістю &nbsp;не &nbsp;стер,<br>\nЩоб &nbsp;наші, &nbsp;віддані &nbsp;визволу &nbsp;дії,<br>\nНеначе &nbsp;Фенікс, &nbsp;линули &nbsp;в &nbsp;етер &nbsp;-<br>\nІ &nbsp;з &nbsp;покоління &nbsp;- &nbsp;гордо &nbsp;- &nbsp;в &nbsp;покоління<br>\nТривало &nbsp;правди &nbsp;й &nbsp;подвигів &nbsp;горіння.<br>\n<br>\n571<br>\nПрощай, &nbsp;могило &nbsp;дідова! &nbsp;Прощай,<br>\nМені &nbsp;одному &nbsp;на &nbsp;узліссі &nbsp;знана.<br>\nТам &nbsp;ріс &nbsp;полин, &nbsp;там &nbsp;квітнув &nbsp;молочай,<br>\nКозельці &nbsp;грались. &nbsp;Васильків &nbsp;омана<br>\nЦвіла &nbsp;й &nbsp;вершила &nbsp;квітяний &nbsp;розмай,<br>\nМов &nbsp;чебрецева &nbsp;пахощ &nbsp;нездоланна.<br>\nПрощайте &nbsp;й &nbsp;ви, &nbsp;солодкі &nbsp;гірчаки,<br>\nЩо &nbsp;вас &nbsp;у &nbsp;голод &nbsp;їли &nbsp;дітваки!<br>\n<br>\n572<br>\nНе &nbsp;тільки &nbsp;діти. &nbsp;Їли &nbsp;вас &nbsp;дорослі,<br>\nЗ &nbsp;тяжким &nbsp;трудом &nbsp;добравшись &nbsp;на &nbsp;траву.<br>\nІз &nbsp;хат &nbsp;порожніх &nbsp;ідучи &nbsp;наосліп,<br>\nГолодний &nbsp;люд &nbsp;снагу &nbsp;жував &nbsp;нову<br>\nМ'ясистих &nbsp;стебел. &nbsp;Повні, &nbsp;соконослі,<br>\nВи &nbsp;не &nbsp;одну &nbsp;людину, &nbsp;ледь &nbsp;живу,<br>\nЗелом &nbsp;живлющим &nbsp;ставили &nbsp;на &nbsp;ноги,<br>\nЩо &nbsp;вже &nbsp;конала &nbsp;- &nbsp;чорна &nbsp;від &nbsp;знемоги.<br>\n<br>\n573<br>\nПрощай, &nbsp;загублене &nbsp;в &nbsp;ясних &nbsp;степах,<br>\nМоє &nbsp;село, &nbsp;що &nbsp;звалось &nbsp;Благодатне,<br>\nЧий &nbsp;голий &nbsp;вигін &nbsp;чебрецем &nbsp;пропах!<br>\nТвоє &nbsp;роздолля, &nbsp;просте &nbsp;й &nbsp;непарадне,<br>\nВ &nbsp;собі &nbsp;ховає &nbsp;Клепачівський &nbsp;прах &nbsp;-<br>\nТого &nbsp;повстанця, &nbsp;що &nbsp;плекав &nbsp;брунатне<br>\nГусте &nbsp;чуприння. &nbsp;Очі &nbsp;ж &nbsp;вогняні<br>\nІ &nbsp;добре &nbsp;серце &nbsp;ніс &nbsp;у &nbsp;хижі &nbsp;дні.<br>\n<br>\n574<br>\nКоли &nbsp;навколо &nbsp;валували &nbsp;банди<br>\nМахна, &nbsp;Денікина &nbsp;і &nbsp;Колчака,<br>\nКоли &nbsp;Маруся &nbsp;прикріпляла &nbsp;банти<br>\nНа &nbsp;цівку &nbsp;мавзера &nbsp;й &nbsp;ревла, &nbsp;гнучка,<br>\nНа &nbsp;тих &nbsp;п'яниць, &nbsp;що &nbsp;брались &nbsp;до &nbsp;веранди<br>\nНа &nbsp;хтиві &nbsp;гулі, &nbsp;лежма &nbsp;й &nbsp;сторчака,<br>\nТоді &nbsp;Клепач, &nbsp;отаман &nbsp;велемудрий,<br>\nУсіх &nbsp;бандитів &nbsp;із &nbsp;обріза &nbsp;пудрив.<br>\n<br>\n575<br>\nЗібравши &nbsp;з &nbsp;Гурівки &nbsp;та &nbsp;Бокови,<br>\nТа &nbsp;Братолюбівки, &nbsp;та &nbsp;Обитоків<br>\nОтих, &nbsp;кому &nbsp;не &nbsp;страшно &nbsp;й &nbsp;голови<br>\nПід &nbsp;кулі &nbsp;класти, &nbsp;оливо &nbsp;потоків,<br>\nМеткий &nbsp;Клепач, &nbsp;без &nbsp;кошу &nbsp;й &nbsp;булави,<br>\nНеначе &nbsp;грім &nbsp;із &nbsp;темних &nbsp;оболоків,<br>\nСпадав &nbsp;на &nbsp;зайд &nbsp;і &nbsp;нищив &nbsp;їх &nbsp;дотла &nbsp;-<br>\nСувора &nbsp;буря &nbsp;писудами &nbsp;йшла!<br>\n<br>\n576<br>\nО &nbsp;Благодатне! &nbsp;Ти &nbsp;давало &nbsp;благо<br>\nМені, &nbsp;малому, &nbsp;ведучи &nbsp;у &nbsp;клас.<br>\nНайпершу &nbsp;мудрість &nbsp;- &nbsp;о &nbsp;знання &nbsp;відваго! &nbsp;-<br>\nЧерпав &nbsp;я &nbsp;щедро &nbsp;у &nbsp;дитинства &nbsp;час.<br>\nХіба &nbsp;забути, &nbsp;похідна &nbsp;баклаго,<br>\nКоли-то &nbsp;вчитель &nbsp;першорічних &nbsp;нас<br>\nВодив &nbsp;святково &nbsp;до &nbsp;криниці &nbsp;з &nbsp;балку &nbsp;-<br>\nДідівську &nbsp;землю &nbsp;полюбити &nbsp;змалку?!<br>\n<br>\n577<br>\nІ &nbsp;ми &nbsp;спивали &nbsp;предкознаний &nbsp;сплав &nbsp;-<br>\nПречисту, &nbsp;свіжу, &nbsp;прохолодну &nbsp;воду, &nbsp;-<br>\nЯку &nbsp;ще &nbsp;пив &nbsp;князенко &nbsp;Святослав,<br>\nКоли &nbsp;з &nbsp;дунайського &nbsp;вертавсь &nbsp;походу,<br>\nЯку &nbsp;Хмельницький &nbsp;пригорщами &nbsp;брав<br>\nІ &nbsp;піт &nbsp;із &nbsp;чола &nbsp;обмивав &nbsp;- &nbsp;на &nbsp;вроду.<br>\nПрощай, &nbsp;могуто &nbsp;голубих &nbsp;джерел,<br>\nЗ &nbsp;яких &nbsp;напився &nbsp;не &nbsp;один &nbsp;орел!<br>\n<br>\n578<br>\nІ &nbsp;ти &nbsp;прощай, &nbsp;поселена &nbsp;на &nbsp;боці<br>\nМалої &nbsp;річки, &nbsp;Гурівко &nbsp;моя!<br>\nТам &nbsp;після &nbsp;школи &nbsp;вчивсь &nbsp;я &nbsp;на &nbsp;толоці<br>\nГаняти &nbsp;м'яч. &nbsp;У &nbsp;п'ятім &nbsp;класі &nbsp;я<br>\nУперше &nbsp;вірші &nbsp;оприлюднив, &nbsp;моці<br>\nДодавши &nbsp;тим, &nbsp;у &nbsp;кого &nbsp;печія<br>\nПекла &nbsp;турботами &nbsp;серця &nbsp;дитячі.<br>\nПрощайте, &nbsp;друзі, &nbsp;не &nbsp;збувайте &nbsp;вдачі!<br>\n<br>\n579<br>\nЗеленодаха &nbsp;Церква &nbsp;прастара<br>\nСтояла &nbsp;в &nbsp;центрі, &nbsp;недалеко &nbsp;школи.<br>\nХоча &nbsp;й &nbsp;радянська &nbsp;вже &nbsp;була &nbsp;пора,<br>\nЯ &nbsp;Богослужби &nbsp;не &nbsp;минав &nbsp;ніколи.<br>\nТа &nbsp;враз &nbsp;наказ &nbsp;московського &nbsp;пера:<br>\n\"Закрити &nbsp;храм! &nbsp;Узяти &nbsp;в &nbsp;частоколи!<br>\nІ &nbsp;ясла, &nbsp;й &nbsp;сіно &nbsp;занести &nbsp;в &nbsp;прихід,<br>\nКобил &nbsp;у &nbsp;вівтар &nbsp;- &nbsp;на &nbsp;посвятний &nbsp;під!\"<br>\n<br>\n580<br>\nО &nbsp;Церкво &nbsp;Гурівська, &nbsp;Свята &nbsp;Покрово!<br>\nТебе &nbsp;поставили &nbsp;січовики &nbsp;-<br>\nНа &nbsp;славу &nbsp;Матері, &nbsp;що &nbsp;гонорово<br>\nОхороняла &nbsp;Братство &nbsp;всі &nbsp;віки...<br>\nПрощайте, &nbsp;зводи! &nbsp;Прийде &nbsp;час &nbsp;- &nbsp;наново<br>\nПобілять &nbsp;вас &nbsp;- &nbsp;і &nbsp;Божий &nbsp;Дух &nbsp;виткий<br>\nПокриє &nbsp;вівтар, &nbsp;як &nbsp;Свята &nbsp;Покрова &nbsp;<br>\nВкривала &nbsp;долю, &nbsp;що &nbsp;пройшла &nbsp;здорова.<br>\n<br>\n581<br>\nПрощай, &nbsp;у &nbsp;балці &nbsp;сховане &nbsp;сільце,<br>\nМоя &nbsp;ночівле, &nbsp;добра &nbsp;Тернуватко!<br>\nУ &nbsp;тридцять &nbsp;третьому, &nbsp;бліде &nbsp;лице<br>\nМені &nbsp;обмивши, &nbsp;молодиця &nbsp;хватко<br>\nМене, &nbsp;безсилого, &nbsp;немов &nbsp;пірце,<br>\nВзяла &nbsp;до &nbsp;хати: &nbsp;\"Пий &nbsp;і &nbsp;їж, &nbsp;дитятко!\"<br>\nІ &nbsp;я, &nbsp;пів-мертвий, &nbsp;молочко &nbsp;спожив;<br>\nКартоплі &nbsp;з'ївши, &nbsp;із &nbsp;трудом &nbsp;ожив.<br>\n<br>\n582<br>\nБувай &nbsp;здорова, &nbsp;невідома &nbsp;жінко!<br>\nПрощайте &nbsp;й &nbsp;ви, &nbsp;доярки &nbsp;\"Скотаря\",<br>\nЩо &nbsp;потай &nbsp;кухлих &nbsp;молока &nbsp;в &nbsp;застінку,<br>\nКоли-то &nbsp;ще &nbsp;й &nbsp;не &nbsp;сходила &nbsp;зоря,<br>\nМені &nbsp;давали, &nbsp;щоб &nbsp;зростав &nbsp;я &nbsp;гінко,<br>\nЩоб &nbsp;я &nbsp;здоровшав. &nbsp;Радо &nbsp;з &nbsp;\"Кобзаря\"<br>\nПро &nbsp;Катерину &nbsp;- &nbsp;з &nbsp;пам'яти &nbsp;- &nbsp;читав &nbsp;я<br>\nДояркам &nbsp;любим &nbsp;серед &nbsp;буйнотрав'я.<br>\n<br>\n583<br>\nПрощай, &nbsp;долинська &nbsp;рідна &nbsp;стороно<br>\n(Де &nbsp;в &nbsp;Боковеньках &nbsp;ставили &nbsp;загати<br>\nДля &nbsp;карасів, &nbsp;що &nbsp;йшли &nbsp;в &nbsp;мулисте &nbsp;дно),<br>\nІ &nbsp;Красний &nbsp;Куте, &nbsp;де &nbsp;родилась &nbsp;мати!<br>\nЧи &nbsp;Братуненки &nbsp;й &nbsp;досі &nbsp;п'ють &nbsp;вино,<br>\nЯкщо &nbsp;горілки &nbsp;ніде &nbsp;вже &nbsp;дістати?<br>\nНехай &nbsp;розлогий &nbsp;материнський &nbsp;край<br>\nНе &nbsp;полишають &nbsp;радість &nbsp;і &nbsp;розмай!<br>\n<br>\n584<br>\nПрощай, &nbsp;дзінкий, &nbsp;рудавий &nbsp;Кривий &nbsp;Рогу!<br>\nІ &nbsp;ти, &nbsp;мала &nbsp;Висуне &nbsp;степова,<br>\nЩо &nbsp;проводжала &nbsp;на &nbsp;Сибір &nbsp;в &nbsp;дорогу,<br>\nСама &nbsp;німуючи, &nbsp;мов &nbsp;нежива.<br>\nЗ &nbsp;тієї &nbsp;валки &nbsp;втік &nbsp;я, &nbsp;слава &nbsp;Богу.<br>\nМоя &nbsp;палка &nbsp;вціліла &nbsp;голова.<br>\nХай &nbsp;буде &nbsp;славний &nbsp;дальній &nbsp;Богодухів,<br>\nЩо &nbsp;влив &nbsp;засланцям &nbsp;утікацьких &nbsp;рухів!<br>\n<br>\n585<br>\nПрощайте, &nbsp;знані &nbsp;гніздами, &nbsp;терни,<br>\nДо &nbsp;моря &nbsp;Чорного &nbsp;Чумацький &nbsp;шляху,<br>\nІ &nbsp;ви, &nbsp;зайці, &nbsp;що &nbsp;бігали &nbsp;в &nbsp;лани,<br>\nСеред &nbsp;степів &nbsp;не &nbsp;відаючи &nbsp;страху,<br>\nІ &nbsp;ви, &nbsp;гречані, &nbsp;запашні &nbsp;клини,<br>\nДе &nbsp;брали &nbsp;бджоли &nbsp;сласну &nbsp;саламаху.<br>\nПрощайте, &nbsp;втоптані, &nbsp;вузькі &nbsp;стежки,<br>\nЯкими &nbsp;час &nbsp;проходив &nbsp;нешвидкий.<br>\n<br>\n586<br>\nПрощай, &nbsp;розмайне &nbsp;місто &nbsp;Запоріжжя,<br>\nДе &nbsp;я &nbsp;шкільну &nbsp;освіту &nbsp;завершив,<br>\nДе &nbsp;Дніпрельстану &nbsp;цементне &nbsp;покрижжя<br>\nЙ &nbsp;\"Запоріжсталі\" &nbsp;феростопний &nbsp;звив<br>\nЯ &nbsp;добре &nbsp;взнав. &nbsp;Між &nbsp;польового &nbsp;збіжжя<br>\nНемов &nbsp;казковий &nbsp;велетень &nbsp;пролив<br>\nОзера &nbsp;з &nbsp;криці &nbsp;- &nbsp;димляні &nbsp;заводи<br>\nЗавирували, &nbsp;як &nbsp;весняні &nbsp;води.<br>\n<br>\n587<br>\nНа &nbsp;феростопнім &nbsp;я &nbsp;тоді &nbsp;навчав<br>\nДядьків &nbsp;сутемних &nbsp;букваря &nbsp;читати,<br>\nЯк &nbsp;підписатись &nbsp;до &nbsp;важливих &nbsp;справ,<br>\nЯкщо &nbsp;не &nbsp;вчили &nbsp;їх &nbsp;і &nbsp;батько &nbsp;й &nbsp;мати.<br>\nСімнадцятьлітній, &nbsp;старший &nbsp;я &nbsp;картав,<br>\nЩо &nbsp;не &nbsp;бажали &nbsp;по &nbsp;книжках &nbsp;шукати<br>\nСобі &nbsp;чи &nbsp;дітям &nbsp;життєдайних &nbsp;доль.<br>\nПрощайте &nbsp;й &nbsp;ви, &nbsp;непрагнучі &nbsp;роздоль!<br>\n<br>\n588<br>\nПрощай, &nbsp;херсонське &nbsp;безбережне &nbsp;небо,<br>\nІ &nbsp;ви, &nbsp;пахучі, &nbsp;степові &nbsp;вітри,<br>\nВисоке &nbsp;сонце &nbsp;над &nbsp;безмежним &nbsp;степом<br>\nІ &nbsp;ти, &nbsp;виткий &nbsp;Інгульче &nbsp;край &nbsp;гори,<br>\nІ &nbsp;ти, &nbsp;Славуто! &nbsp;Я &nbsp;б &nbsp;не &nbsp;був &nbsp;без &nbsp;тебе<br>\nТвоїм &nbsp;співцем &nbsp;за &nbsp;всякої &nbsp;пори,<br>\nЯкби &nbsp;історії &nbsp;народний &nbsp;подих<br>\nНе &nbsp;відбивався &nbsp;у &nbsp;твоїх &nbsp;же &nbsp;водах.<br>\n<br>\n589<br>\nГойдайтесь, &nbsp;хвилі &nbsp;буйного &nbsp;Дніпра,<br>\nСестри-Хортиці &nbsp;обмивайте &nbsp;ноги!<br>\nНехай &nbsp;бутна &nbsp;наснага &nbsp;прастара<br>\nДодасть &nbsp;і &nbsp;вам &nbsp;ясної &nbsp;перемоги.<br>\nНехай &nbsp;щаслива &nbsp;соняшна &nbsp;пора<br>\nНе &nbsp;обминає &nbsp;ті &nbsp;круті &nbsp;пороги,<br>\nЧерез &nbsp;які &nbsp;вже &nbsp;води &nbsp;не &nbsp;ревуть,<br>\nБо &nbsp;з &nbsp;них &nbsp;Москва &nbsp;зробила &nbsp;каламуть.<br>\n<br>\n590<br>\nО &nbsp;рідні &nbsp;сторони, &nbsp;простінь, &nbsp;прощайте!<br>\nЛишаю &nbsp;вас &nbsp;для &nbsp;вашого &nbsp;добра:<br>\nСкладавши &nbsp;присягу &nbsp;(не &nbsp;забувайте!),<br>\nЯ &nbsp;слухав &nbsp;жалі &nbsp;рідного &nbsp;Дніпра.<br>\nТоді &nbsp;поклявся &nbsp;я &nbsp;(достойно &nbsp;знайте!)<br>\nДля &nbsp;вас &nbsp;жертовно &nbsp;вийти &nbsp;на-гора:<br>\nПо &nbsp;всьому &nbsp;світу &nbsp;правду &nbsp;повідати,<br>\nЯк &nbsp;вас &nbsp;москаль &nbsp;садовить &nbsp;поза &nbsp;грати.<br>\n<br>\n591<br>\nЯк &nbsp;він &nbsp;покравсь &nbsp;історію &nbsp;дідів,<br>\nЯк &nbsp;він &nbsp;присвоїв &nbsp;подвиги &nbsp;Богдана,<br>\nДнедавність &nbsp;Києва &nbsp;і &nbsp;поготів!<br>\nЯк &nbsp;він &nbsp;ордою, &nbsp;що &nbsp;бреде &nbsp;захланна,<br>\nБезчестить &nbsp;хтиво &nbsp;українських &nbsp;дів...<br>\nЯк &nbsp;Україна &nbsp;- &nbsp;велетенська &nbsp;рана &nbsp;-<br>\nПалає &nbsp;болем &nbsp;серед &nbsp;сум'яття,<br>\nТа &nbsp;не &nbsp;здається, &nbsp;прагнучи &nbsp;життя.<br>\n<br>\n592<br>\nІ &nbsp;як &nbsp;її &nbsp;незборені &nbsp;синове<br>\nСтоять &nbsp;хоробро &nbsp;в &nbsp;гідному &nbsp;бою,<br>\nІдуть &nbsp;на &nbsp;смерть &nbsp;- &nbsp;завзяття &nbsp;пурпурове<br>\nНесуть, &nbsp;як &nbsp;прапор, &nbsp;по &nbsp;усім &nbsp;краю,<br>\nІ &nbsp;від &nbsp;Кубані &nbsp;за &nbsp;груння &nbsp;тисове<br>\nКладуть &nbsp;на &nbsp;душі &nbsp;правди &nbsp;колію.<br>\nЩо &nbsp;всі &nbsp;племена &nbsp;має &nbsp;позбирати<br>\nВ &nbsp;один &nbsp;нарід, &nbsp;який &nbsp;розіб'є &nbsp;ґрати.<br>\n<br>\n593<br>\nПрощайте &nbsp;й &nbsp;ви, &nbsp;принадні &nbsp;вітряки,<br>\nЩо &nbsp;в &nbsp;даль, &nbsp;за &nbsp;обрій, &nbsp;крилами &nbsp;манили,<br>\nВ &nbsp;дорогу &nbsp;кликали, &nbsp;мов &nbsp;козаки,<br>\nОслаблим &nbsp;душам &nbsp;додавали &nbsp;сили:<br>\nКрупкого &nbsp;борошна &nbsp;на &nbsp;прісняки<br>\nАбо &nbsp;й &nbsp;романтики &nbsp;- &nbsp;лети &nbsp;за &nbsp;схили,<br>\nДе, &nbsp;кажуть &nbsp;люди, &nbsp;велетні &nbsp;живуть,<br>\nЯкі &nbsp;до &nbsp;щастя &nbsp;прокладають &nbsp;путь.<br>\n<br>\n594<br>\nІ &nbsp;ти &nbsp;прощай, &nbsp;високий &nbsp;очерете,<br>\nЩо &nbsp;задивлявся &nbsp;у &nbsp;блакитний &nbsp;став.<br>\nКачині &nbsp;гнізда, &nbsp;плетені &nbsp;верета,<br>\nЄднали &nbsp;стебла &nbsp;у &nbsp;міцний &nbsp;конклав,<br>\nЯкого &nbsp;й &nbsp;буряна &nbsp;вітрів &nbsp;карета,<br>\nЩо &nbsp;налітала &nbsp;нагло &nbsp;з-над &nbsp;октав,<br>\nНіколи &nbsp;вліті &nbsp;не &nbsp;могла &nbsp;зламати.<br>\nРосли &nbsp;і &nbsp;множились &nbsp;тоді &nbsp;качата!<br>\n<br>\n595<br>\nПрощайте &nbsp;й &nbsp;ви, &nbsp;невтомні &nbsp;деркачі,<br>\nІ &nbsp;ви, &nbsp;пурхливі, &nbsp;сірі &nbsp;перепілки!<br>\nЦе &nbsp;ви &nbsp;водили &nbsp;перезву &nbsp;вночі,<br>\nТакого &nbsp;дива &nbsp;натворили &nbsp;стільки,<br>\nЩо &nbsp;я, &nbsp;бувало, &nbsp;з &nbsp;танців &nbsp;ідучи,<br>\nНе &nbsp;раз &nbsp;вистоював &nbsp;край &nbsp;глоду &nbsp;гілки,<br>\nІ &nbsp;вашу &nbsp;музику, &nbsp;ранковий &nbsp;спів,<br>\nДушею &nbsp;пив &nbsp;між &nbsp;росяних &nbsp;полів.<br>\n<br>\n596<br>\nО &nbsp;рідний &nbsp;степе! &nbsp;Я &nbsp;стою &nbsp;і &nbsp;плачу,<br>\nСкорботно &nbsp;дивлячись &nbsp;на &nbsp;твій &nbsp;розмай.<br>\nНевже &nbsp;ніколи &nbsp;більше &nbsp;не &nbsp;побачу<br>\nОце &nbsp;прекрасний, &nbsp;благодатний &nbsp;край?<br>\nПрощай &nbsp;навіки! &nbsp;Непокірну &nbsp;вдачу<br>\nПо-січовому &nbsp;високо &nbsp;тримай.<br>\nНехай &nbsp;твої &nbsp;безмежні &nbsp;далечіні<br>\nПотоплять &nbsp;сонцем &nbsp;і &nbsp;московські &nbsp;тіні!<br>\n<br>\n597<br>\nЯ &nbsp;вірю &nbsp;в &nbsp;день, &nbsp;сподіваний, &nbsp;новий.<br>\nЗлодійство &nbsp;Кремлю &nbsp;зникне, &nbsp;яко &nbsp;обри.<br>\nУ &nbsp;сяйві &nbsp;сяйв &nbsp;Тризуба &nbsp;й &nbsp;Булави<br>\nНастане &nbsp;лад, &nbsp;ясновельможно-добрий.<br>\nМечем &nbsp;розчахнуте, &nbsp;без &nbsp;голови,<br>\nМосковське &nbsp;гаддя &nbsp;кольору &nbsp;цинобри<br>\nЗгниє &nbsp;у &nbsp;темряві &nbsp;своїх &nbsp;в'язниць,<br>\nЩо &nbsp;їх &nbsp;звело, &nbsp;щоб &nbsp;гнути &nbsp;вільних &nbsp;ниць.<br>\n<br>\n598<br>\nТоді, &nbsp;о &nbsp;рідна, &nbsp;найдорожча &nbsp;мамо,<br>\nЯкщо &nbsp;не &nbsp;я, &nbsp;то &nbsp;мій &nbsp;майбутній &nbsp;внук<br>\nМоїми &nbsp;- &nbsp;вже &nbsp;зарослими &nbsp;- &nbsp;слідами<br>\nПерейде &nbsp;в &nbsp;радості &nbsp;- &nbsp;без &nbsp;горя &nbsp;й &nbsp;мук...<br>\nСтою &nbsp;німовно &nbsp;- &nbsp;і &nbsp;тремтить &nbsp;шляхами<br>\nПівденна &nbsp;далеч &nbsp;у &nbsp;сльозах &nbsp;розлук.<br>\nНехай &nbsp;з &nbsp;тобою, &nbsp;запорозька &nbsp;земле,<br>\nНащадків &nbsp;пам'ять &nbsp;і &nbsp;мій &nbsp;спів &nbsp;приємле!<br>\n<br>\n599<br>\nТебе, &nbsp;о &nbsp;мамо, &nbsp;бачу &nbsp;край &nbsp;воріт,<br>\nЯк &nbsp;ти &nbsp;стоїш, &nbsp;махаючи &nbsp;рукою,<br>\nВипроваджуючи &nbsp;в &nbsp;далекий &nbsp;світ.<br>\nПрощай, &nbsp;прощай! &nbsp;Із &nbsp;тугою &nbsp;важкою,<br>\nЩо &nbsp;вкрила &nbsp;землю, &nbsp;води &nbsp;і &nbsp;зеніт,<br>\nЯ &nbsp;вирушаю, &nbsp;повний &nbsp;неспокою:<br>\nЯсної &nbsp;правди &nbsp;чуючи &nbsp;ясу,<br>\nЯ &nbsp;в &nbsp;серці &nbsp;присягу &nbsp;свою &nbsp;несу.<br>\n<br>\n600<br>\nПрощай, &nbsp;нескорений, &nbsp;живий &nbsp;народе!<br>\nТобою &nbsp;дане, &nbsp;на &nbsp;моїм &nbsp;чолі<br>\nБлагословення, &nbsp;мов &nbsp;ясні &nbsp;клейноди,<br>\nНестиму &nbsp;гордо &nbsp;я &nbsp;по &nbsp;всій &nbsp;землі,<br>\nНе &nbsp;покладаючись &nbsp;на &nbsp;хороводи<br>\nХвали &nbsp;й &nbsp;ганьби, &nbsp;зухвалої &nbsp;у &nbsp;злі.<br>\nПрощайте, &nbsp;друзі, &nbsp;з &nbsp;ким &nbsp;навік &nbsp;ріднився!<br>\nПрощайте, &nbsp;недруги, &nbsp;якщо &nbsp;сварився.\n\n\n<br><br>\n"
}