{
  "author": "evACUGVJ",
  "id": "vUBG2dbSi",
  "title": "КАРМАЛЮК  VIII",
  "link": "metrs_poem.php?poem=3254",
  "html": "\n<h4></h4>\n\n<a href=\"/metrs.php?id=141&amp;type=tvorch\" class=\"redhr1\">Творчість</a> |\n<a href=\"/metrs.php?id=141&amp;type=biogr\" class=\"redhr1\">Біографія</a> |\n<a href=\"/metrs.php?id=141&amp;type=critiques\" class=\"redhr1\">Критика</a>\n\n<h4>КАРМАЛЮК  VIII</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДругого &nbsp;дня &nbsp;в &nbsp;рожевім &nbsp;надвечірку &nbsp;<br>\nКраплистий &nbsp;дощ &nbsp;отави &nbsp;окропив, &nbsp;<br>\nПрим'яв &nbsp;злегенька &nbsp;вистиглу &nbsp;матірку &nbsp;<br>\nІ &nbsp;райдугою &nbsp;став &nbsp;серед &nbsp;степів. &nbsp;<br>\n &nbsp;<br>\n<br>\nЗемлі &nbsp;паркій, &nbsp;мов &nbsp;сизуватій &nbsp;птиці, &nbsp;<br>\nНа &nbsp;крила &nbsp;впала &nbsp;райдужна &nbsp;краплинь. &nbsp;<br>\nХлоп'ячий &nbsp;гамір, &nbsp;вітру &nbsp;тепла &nbsp;линь, &nbsp;<br>\nБагряний &nbsp;цвіт &nbsp;вечірньої &nbsp;зірниці, &nbsp;<br>\n &nbsp;<br>\n<br>\nІ &nbsp;голубів &nbsp;голівки &nbsp;одинокі &nbsp;<br>\nПід &nbsp;житньою &nbsp;застріхою &nbsp;двора &nbsp;— &nbsp;<br>\nЦе &nbsp;все &nbsp;влилося &nbsp;казкою &nbsp;у &nbsp;спокій: &nbsp;<br>\n— &nbsp;Яка &nbsp;пора, &nbsp;— &nbsp;Устим &nbsp;сказав, &nbsp;— &nbsp;пора... &nbsp;<br>\n &nbsp;<br>\n<br>\nВ &nbsp;таку &nbsp;годину &nbsp;в &nbsp;полі &nbsp;серед &nbsp;лану &nbsp;<br>\nПокосів &nbsp;жовтих &nbsp;пломеніє &nbsp;слід. &nbsp;— &nbsp;<br>\nІ &nbsp;враз &nbsp;схопивсь: &nbsp;— &nbsp;Ото &nbsp;чи &nbsp;не &nbsp;Уляну &nbsp;<br>\nСпиняє &nbsp;вартовий &nbsp;біля &nbsp;воріт? &nbsp;<br>\n &nbsp;<br>\n<br>\nВідчув, &nbsp;як &nbsp;сон: &nbsp;жара &nbsp;пече &nbsp;долоні, &nbsp;<br>\nБентежних &nbsp;дум &nbsp;підносяться &nbsp;рої, &nbsp;<br>\nАле &nbsp;вже &nbsp;близько &nbsp;кісники &nbsp;червоні &nbsp;<br>\nІ &nbsp;білозуба &nbsp;посмішка &nbsp;її. &nbsp;<br>\n &nbsp;<br>\n<br>\nЦе &nbsp;тижнів &nbsp;п'ять &nbsp;не &nbsp;бачилися &nbsp;в &nbsp;літі, &nbsp;<br>\nТа &nbsp;він &nbsp;її &nbsp;одразу &nbsp;пізнає: &nbsp;<br>\nТі &nbsp;ж &nbsp;карі &nbsp;очі, &nbsp;ласкою &nbsp;налиті, &nbsp;<br>\nРуді &nbsp;сап'янці... &nbsp;— &nbsp;Серце &nbsp;ти &nbsp;моє, &nbsp;<br>\n &nbsp;<br>\n<br>\nДалеко &nbsp;йшла? &nbsp;— &nbsp;Бере &nbsp;її &nbsp;хустину: &nbsp;<br>\n— &nbsp;Давай &nbsp;зітру &nbsp;з &nbsp;обличчя &nbsp;пилюгу. &nbsp;— &nbsp;<br>\nІ &nbsp;пригорта. &nbsp;— &nbsp;Пусти &nbsp;мене, &nbsp;Устиме, &nbsp;— &nbsp;<br>\nСама &nbsp;шукає &nbsp;руку &nbsp;дорогу. &nbsp;<br>\n &nbsp;<br>\n<br>\nІ &nbsp;заглядає &nbsp;глибоко &nbsp;у &nbsp;вічі: &nbsp;<br>\n— &nbsp;Устимоньку! &nbsp;(не &nbsp;бачить &nbsp;наглядач?) &nbsp;<br>\nЯ &nbsp;вже &nbsp;либонь &nbsp;приходила &nbsp;аж &nbsp;двічі, &nbsp;<br>\nТа &nbsp;не &nbsp;пустили, &nbsp;а &nbsp;тепер, &nbsp;як &nbsp;бач. &nbsp;<br>\n &nbsp;<br>\n<br>\nІ &nbsp;хусточку &nbsp;розв'язує &nbsp;барвисту &nbsp;<br>\n(Хустина, &nbsp;вечір, &nbsp;тихі &nbsp;явори...) &nbsp;<br>\n— &nbsp;Оце &nbsp;тобі &nbsp;принесла &nbsp;попоїсти, &nbsp;<br>\nЦе &nbsp;калачі, &nbsp;це &nbsp;яблука, &nbsp;— &nbsp;бери. &nbsp;<br>\n &nbsp;<br>\n<br>\nА &nbsp;схуд &nbsp;за &nbsp;літо! &nbsp;Певне, &nbsp;серед &nbsp;ночі &nbsp;<br>\nНе &nbsp;спиш &nbsp;чи, &nbsp;може, &nbsp;їсти &nbsp;не &nbsp;дають? &nbsp;<br>\nКазали &nbsp;батько: &nbsp;«І &nbsp;чого &nbsp;він &nbsp;хоче? &nbsp;<br>\nНащо &nbsp;ховає &nbsp;в &nbsp;серці &nbsp;дику &nbsp;лють? &nbsp;<br>\n &nbsp;<br>\n<br>\nЄ &nbsp;жінка &nbsp;й &nbsp;діти &nbsp;і &nbsp;шматина &nbsp;поля, &nbsp;<br>\nСвоя &nbsp;хатина, &nbsp;невеличкий &nbsp;двір. &nbsp;<br>\nА &nbsp;то &nbsp;ж &nbsp;одне: &nbsp;тюрма, &nbsp;нагай, &nbsp;неволя, &nbsp;<br>\nГляди, &nbsp;і &nbsp;знову &nbsp;запечуть &nbsp;в &nbsp;Сибір!» &nbsp;<br>\n &nbsp;<br>\n<br>\nОй, &nbsp;горе, &nbsp;горе! &nbsp;Що &nbsp;робити &nbsp;буду? &nbsp;<br>\nТобі &nbsp;я, &nbsp;десь, &nbsp;ні &nbsp;мати, &nbsp;ні &nbsp;жона. &nbsp;<br>\nПоміж &nbsp;людей &nbsp;наслухалась &nbsp;огуди, &nbsp;<br>\nЗабуть &nbsp;хотіла &nbsp;б, &nbsp;— &nbsp;образ &nbsp;вирина &nbsp;<br>\n &nbsp;<br>\n<br>\nІ &nbsp;кличе &nbsp;й &nbsp;манить, &nbsp;як &nbsp;на &nbsp;щедрі-свята... &nbsp;<br>\nВона &nbsp;в &nbsp;розраді &nbsp;пада &nbsp;до &nbsp;плеча. &nbsp;<br>\n— &nbsp;Уляно, &nbsp;сядь, &nbsp;— &nbsp;підстелює &nbsp;бушлата, &nbsp;— &nbsp;<br>\nУляно, &nbsp;— &nbsp;каже, &nbsp;й &nbsp;слів &nbsp;невистача. &nbsp;<br>\n &nbsp;<br>\n<br>\nНе &nbsp;впали &nbsp;побратими &nbsp;поодинці, &nbsp;<br>\nОгонь &nbsp;від &nbsp;ватрищ &nbsp;ще &nbsp;не &nbsp;догорів. &nbsp;<br>\nВона &nbsp;прийшла &nbsp;у &nbsp;голубій &nbsp;хустинці, &nbsp;<br>\nСторожко &nbsp;й &nbsp;мило &nbsp;глянула &nbsp;з-під &nbsp;брів. &nbsp;<br>\n &nbsp;<br>\n<br>\nВ &nbsp;тяжку &nbsp;годину &nbsp;знав &nbsp;він, &nbsp;що &nbsp;подіє, &nbsp;<br>\nЗорі &nbsp;палкої &nbsp;пломінь &nbsp;не &nbsp;зачах. &nbsp;<br>\nВона &nbsp;прийшла, &nbsp;як &nbsp;знайдена &nbsp;надія, &nbsp;<br>\nВ &nbsp;красі &nbsp;дівочій, &nbsp;з &nbsp;огником &nbsp;в &nbsp;очах. &nbsp;<br>\n &nbsp;<br>\n<br>\nІ &nbsp;в &nbsp;темну &nbsp;ніч, &nbsp;в &nbsp;осінню &nbsp;непогоду, &nbsp;<br>\nПід &nbsp;сірий &nbsp;дощ &nbsp;чи &nbsp;бурі &nbsp;лютий &nbsp;вий, &nbsp;<br>\nВін &nbsp;пив &nbsp;із &nbsp;уст &nbsp;юнку, &nbsp;гарячу &nbsp;вроду, &nbsp;<br>\nЯк &nbsp;спраглий &nbsp;п'є &nbsp;струмочок &nbsp;лісовий. &nbsp;<br>\n &nbsp;<br>\n<br>\nВідчув &nbsp;тепер, &nbsp;що &nbsp;літо &nbsp;повертає, &nbsp;<br>\nВисокий &nbsp;сонях &nbsp;на &nbsp;дощі &nbsp;замок, &nbsp;<br>\nІ &nbsp;райдуги &nbsp;роздолля &nbsp;неокрає &nbsp;<br>\nКрильми &nbsp;черкає &nbsp;сивий &nbsp;голубок. &nbsp;<br>\n &nbsp;<br>\n<br>\nГаряча &nbsp;кров &nbsp;ударила &nbsp;у &nbsp;скроні, &nbsp;<br>\nРум'янцями &nbsp;спахнула &nbsp;на &nbsp;лиці, &nbsp;<br>\nІ &nbsp;він &nbsp;стиска &nbsp;малі &nbsp;її &nbsp;долоні, &nbsp;<br>\nМов &nbsp;двоє &nbsp;крилець, &nbsp;у &nbsp;своїй &nbsp;руці. &nbsp;<br>\n &nbsp;<br>\n<br>\nУляна &nbsp;знову &nbsp;горнеться &nbsp;до &nbsp;нього, &nbsp;<br>\nПідводить &nbsp;очі &nbsp;милі &nbsp;та &nbsp;сумні: &nbsp;<br>\n— &nbsp;Чи &nbsp;не &nbsp;забув, &nbsp;Устим, &nbsp;панка &nbsp;рудого, &nbsp;<br>\nЩо &nbsp;завжди &nbsp;верхи &nbsp;їздив &nbsp;на &nbsp;коні? &nbsp;<br>\n<br>\n &nbsp;<br>\nЗмовкає, &nbsp;жде, &nbsp;зашарівшись &nbsp;обличчям: &nbsp;<br>\n— &nbsp;Він &nbsp;сватає &nbsp;мене... &nbsp;Така &nbsp;напасть! &nbsp;<br>\nВже &nbsp;місяць &nbsp;їздять &nbsp;вдвох &nbsp;із &nbsp;лісовничим, &nbsp;<br>\nА &nbsp;батько &nbsp;згоден, &nbsp;мабуть &nbsp;що &nbsp;віддасть, &nbsp;<br>\n &nbsp;<br>\n<br>\nБо &nbsp;вже &nbsp;й &nbsp;по &nbsp;чарці &nbsp;добре &nbsp;випивали. &nbsp;<br>\nБули &nbsp;при &nbsp;хаті &nbsp;двічі &nbsp;старости... &nbsp;<br>\nУстиме, &nbsp;любий, &nbsp;ти &nbsp;мене &nbsp;прости, &nbsp;<br>\nА &nbsp;як &nbsp;про &nbsp;це &nbsp;сказати, &nbsp;— &nbsp;я &nbsp;не &nbsp;знала. &nbsp;<br>\n<br>\n &nbsp;<br>\nКоли &nbsp;б &nbsp;у &nbsp;тебе &nbsp;не &nbsp;дружина &nbsp;й &nbsp;діти, &nbsp;<br>\nПішли &nbsp;б &nbsp;удвох &nbsp;на &nbsp;каторгу &nbsp;в &nbsp;Сибір, &nbsp;<br>\nА &nbsp;так, &nbsp;скажи, &nbsp;ну &nbsp;що &nbsp;мені &nbsp;робити? &nbsp;<br>\nКругом &nbsp;неласка, &nbsp;сміх &nbsp;та &nbsp;поговір... &nbsp;<br>\n &nbsp;<br>\n<br>\nУстим &nbsp;завмер... &nbsp;— &nbsp;Тебе? &nbsp;За &nbsp;нього? &nbsp;Заміж? &nbsp;<br>\nЧогось &nbsp;тобі &nbsp;на &nbsp;жарти &nbsp;повелось! &nbsp;— &nbsp;<br>\nАле &nbsp;відчув &nbsp;— &nbsp;не &nbsp;виказать &nbsp;словами &nbsp;<br>\nТого, &nbsp;що &nbsp;в &nbsp;серці &nbsp;в &nbsp;неї &nbsp;запеклось. &nbsp;<br>\n &nbsp;<br>\n<br>\nВін &nbsp;затремтів. &nbsp;— &nbsp;А.як &nbsp;же &nbsp;я, &nbsp;Уляно? &nbsp;— &nbsp;<br>\nІ &nbsp;в &nbsp;перший &nbsp;раз &nbsp;відчув, &nbsp;немов &nbsp;жало &nbsp;<br>\nВвійшло &nbsp;йому &nbsp;у &nbsp;груди &nbsp;полум'яне, &nbsp;<br>\nУбивши &nbsp;все, &nbsp;що &nbsp;квітло &nbsp;і &nbsp;жило.\n\n\n<br><br>\n"
}