{
  "author": "domgY6Tx",
  "id": "YcSiE61H",
  "title": "КОНОТОП",
  "link": "metrs_poem.php?poem=18929",
  "html": "\n<h4></h4>\n\n<a href=\"/metrs.php?id=76&amp;type=tvorch\" class=\"redhr1\">Творчість</a> |\n<a href=\"/metrs.php?id=76&amp;type=biogr\" class=\"redhr1\">Біографія</a> |\n<a href=\"/metrs.php?id=76&amp;type=critiques\" class=\"redhr1\">Критика</a>\n\n<h4>КОНОТОП</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПрости &nbsp;мені, &nbsp;світе, &nbsp;натуру &nbsp;холопську,<br>\nбо &nbsp;справді &nbsp;я &nbsp;зверхньо, &nbsp;як &nbsp;вчений &nbsp;холоп,<br>\nодразу &nbsp;про &nbsp;відьму &nbsp;згадав &nbsp;конотопську,<br>\nколи &nbsp;в &nbsp;Конотоп &nbsp;я &nbsp;прибув &nbsp;із &nbsp;Європ.<br>\nТа &nbsp;відьма &nbsp;десь &nbsp;вихід &nbsp;украла &nbsp;із &nbsp;хати,<br>\nа &nbsp;з &nbsp;неба &nbsp;– &nbsp;дощі... &nbsp;Отакі-то &nbsp;діла!<br>\nЕх, &nbsp;предки &nbsp;наївні, &nbsp;знайшли &nbsp;чим &nbsp;страхати,<br>\nта &nbsp;відьма, &nbsp;напевне, &nbsp;побожна &nbsp;була.<br>\nІ &nbsp;в &nbsp;голову &nbsp;лізли &nbsp;якісь &nbsp;анекдоти<br>\nпро &nbsp;точність &nbsp;німецьку, &nbsp;французьку &nbsp;любов<br>\nі &nbsp;нашу &nbsp;відсталість. &nbsp;І &nbsp;так &nbsp;було &nbsp;доти,<br>\nаж &nbsp;доки &nbsp;вдивлявся &nbsp;в &nbsp;безликість &nbsp;будов.<br>\nТа &nbsp;от &nbsp;я &nbsp;ступаю &nbsp;на &nbsp;плити &nbsp;гудучі,<br>\nі &nbsp;враз &nbsp;проступився &nbsp;туман, &nbsp;як &nbsp;мана:<br>\nнікого &nbsp;й &nbsp;нічого &nbsp;на &nbsp;світі &nbsp;плодючім,<br>\nлиш &nbsp;камінь, &nbsp;а &nbsp;в &nbsp;ньому &nbsp;кричать &nbsp;імена.<br>\nНе &nbsp;треба &nbsp;тужити. &nbsp;Це &nbsp;шкодить &nbsp;здоров’ю.<br>\nНаш &nbsp;сум &nbsp;в &nbsp;анекдотах &nbsp;бульварних &nbsp;зачах.<br>\nТа &nbsp;колеться &nbsp;камінь, &nbsp;просочений &nbsp;кров’ю,<br>\nще &nbsp;колеться &nbsp;камінь &nbsp;у &nbsp;мене &nbsp;в &nbsp;очах.<br>\nТи &nbsp;чуєш, &nbsp;велика, &nbsp;стоока &nbsp;Європо,<br>\nстолика &nbsp;– &nbsp;це &nbsp;значить, &nbsp;безлика: &nbsp;так-от,<br>\nти &nbsp;вчила &nbsp;нас &nbsp;жити &nbsp;і &nbsp;гинути &nbsp;скопом,<br>\nне &nbsp;гинути &nbsp;навіть &nbsp;– &nbsp;піти &nbsp;в &nbsp;анекдот.<br>\n.................<br>\nЄвропо, &nbsp;Європо,<br>\nродившись &nbsp;холопом,<br>\nмаленьку, &nbsp;тебе &nbsp;я &nbsp;під &nbsp;серцем &nbsp;рощу.<br>\nТа &nbsp;нині &nbsp;з &nbsp;великим &nbsp;своїм &nbsp;Конотопом<br>\nстою &nbsp;– &nbsp;і &nbsp;до &nbsp;серця &nbsp;тебе &nbsp;не &nbsp;пущу.<br>\n.................<br>\nЛетять &nbsp;і &nbsp;летять &nbsp;– &nbsp;не &nbsp;вертаються &nbsp;бузьки,<br>\nлетять &nbsp;і &nbsp;вертаються &nbsp;знов &nbsp;холуї.<br>\nНі &nbsp;вченість &nbsp;німецька, &nbsp;ні &nbsp;чемність &nbsp;французька,<br>\nні &nbsp;наше &nbsp;холопство &nbsp;– &nbsp;тепер &nbsp;не &nbsp;мої.<br>\nІ &nbsp;як &nbsp;мене &nbsp;звати &nbsp;– &nbsp;не &nbsp;будеш &nbsp;ти &nbsp;знати,<br>\nЄвропо, &nbsp;пришита &nbsp;до &nbsp;різних &nbsp;знамен,<br>\nбо &nbsp;в &nbsp;мене &nbsp;сьогодні &nbsp;на &nbsp;чорному &nbsp;святі<br>\nє &nbsp;тисяч &nbsp;зо &nbsp;тридцять &nbsp;кричущих &nbsp;імен.<br>\nЄвропа &nbsp;красива, &nbsp;струнка, &nbsp;білолиця,<br>\nв &nbsp;наряді, &nbsp;при &nbsp;владі... &nbsp;Історіє, &nbsp;стоп!<br>\nСпинися... &nbsp;Гадаєш, &nbsp;тут &nbsp;смерті &nbsp;столиця?<br>\nТа &nbsp;ні &nbsp;– &nbsp;провінційний &nbsp;її &nbsp;Конотоп...<br>\n<br><br><em>1980</em>\n\n\n<br><br>\n"
}