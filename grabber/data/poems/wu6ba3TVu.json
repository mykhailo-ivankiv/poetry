{
  "author": "sh73yNYqB",
  "id": "wu6ba3TVu",
  "title": "ДОРОГА  СТРАСТЕЙ ",
  "link": "/metrs_poem.php?poem=8300",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>ДОРОГА  СТРАСТЕЙ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПЕРША &nbsp; &nbsp;СТАНЦІЯ &nbsp;<br>\n<br>\nЛишаї &nbsp;суду &nbsp;вкривають &nbsp;рінь &nbsp;історії,<br>\nвід &nbsp;суду &nbsp;падає<br>\nв &nbsp;наші &nbsp;сумління &nbsp;тінь &nbsp;вини.<br>\n<br>\nПротираючи &nbsp;очі, &nbsp;ми<br>\nперехиляємось &nbsp;через &nbsp;райдугу<br>\nі &nbsp;заглядаємо &nbsp;потойбік.<br>\n<br>\nТа &nbsp;бачимо &nbsp;тільки &nbsp;біль<br>\nу &nbsp;нашому &nbsp;серці.<br>\n<br>\n<br>\nДРУГА &nbsp; &nbsp;СТАНЦІЯ &nbsp;<br>\n<br>\nЙому &nbsp;забили &nbsp;у &nbsp;плечі &nbsp;хрест<br>\nі &nbsp;повели &nbsp;крізь &nbsp;натовп.<br>\n<br>\nВсе &nbsp;застигло.<br>\n<br>\nТільки &nbsp;плахти &nbsp;суму<br>\nзсувалися &nbsp;з &nbsp;неба<br>\nй &nbsp;окутували &nbsp;боки &nbsp;Голготи.<br>\n<br>\n<br>\nТРЕТЯ &nbsp; &nbsp;СТАНЦІЯ &nbsp;<br>\n<br>\nНа &nbsp;перехрестя &nbsp;хреста<br>\nвпали &nbsp;пороки &nbsp;світу.<br>\n<br>\nПід &nbsp;їхнім &nbsp;тягарем<br>\nсхилитнулося &nbsp;тіло<br>\nі &nbsp;припало &nbsp;до &nbsp;зморшок<br>\nземлі.<br>\n<br>\n<br>\nЧЕТВЕРТА &nbsp; &nbsp;СТАНЦІЯ &nbsp;<br>\n<br>\nВ &nbsp;обличчі &nbsp;матері<br>\nбіль &nbsp;напухає &nbsp;до &nbsp;вимірів &nbsp;світу,<br>\nціпеніє &nbsp;в &nbsp;серцях, &nbsp;криком &nbsp;сушить &nbsp;уста<br>\nі &nbsp;застряває &nbsp;у &nbsp;горлах.<br>\n<br>\nСин &nbsp;же &nbsp;дивиться<br>\nкрізь &nbsp;материне &nbsp;лице<br>\nі &nbsp;по &nbsp;другому &nbsp;боці &nbsp;бачить<br>\nсмерть &nbsp;і &nbsp;безсмертя &nbsp;своє.<br>\n<br>\n<br>\nП’ЯТА &nbsp; &nbsp;СТАНЦІЯ &nbsp;<br>\n<br>\nСимеон &nbsp;— &nbsp;це &nbsp;тільки &nbsp;ім’я,<br>\nнести &nbsp;хрест &nbsp;Його &nbsp;— &nbsp;це &nbsp;тільки &nbsp;жест.<br>\nБо &nbsp;тягару &nbsp;душі &nbsp;поділити &nbsp;не &nbsp;можна,<br>\nні &nbsp;передати &nbsp;біль.<br>\n<br>\nКров &nbsp;ягняти &nbsp;— &nbsp;це &nbsp;тільки &nbsp;злочин.<br>\nКров &nbsp;тече &nbsp;й &nbsp;не &nbsp;змиває &nbsp;вини.<br>\nКості &nbsp;в &nbsp;землі &nbsp;не &nbsp;вибілюють &nbsp;вбивства,<br>\nані &nbsp;білі &nbsp;гроби.<br>\n<br>\nШлях &nbsp;до &nbsp;вічности &nbsp;йде &nbsp;від &nbsp;Голготи.<br>\nШлях &nbsp;до &nbsp;ясности &nbsp;йде &nbsp;через &nbsp;ніч.<br>\nМи &nbsp;засвічуєм &nbsp;свічі, &nbsp;щоб &nbsp;глянути &nbsp;глибше<br>\nв &nbsp;корінь &nbsp;терпінь.<br>\n<br>\n<br>\nШОСТА &nbsp; &nbsp;СТАНЦІЯ &nbsp;<br>\n<br>\nХустка &nbsp;Вероніки &nbsp;втягнула &nbsp;Його &nbsp;лице,<br>\nі &nbsp;Він &nbsp;зостався &nbsp;безликою &nbsp;тайною &nbsp;світу.<br>\nЛюди &nbsp;із &nbsp;віку &nbsp;в &nbsp;вік<br>\nвгадували &nbsp;образ &nbsp;Його,<br>\nщоб &nbsp;у &nbsp;ньому &nbsp;знайти &nbsp;себе.<br>\n<br>\nЛюди &nbsp;впродовж &nbsp;віків<br>\nзвертали &nbsp;до &nbsp;Нього &nbsp;очі,<br>\nщоб &nbsp;Він &nbsp;зайшов &nbsp;у &nbsp;них<br>\nі &nbsp;віднайшов &nbsp;себе.<br>\n<br>\n<br>\nСЬОМА &nbsp; &nbsp;СТАНЦІЯ &nbsp;<br>\n<br>\nПадати &nbsp;вдруге &nbsp;— &nbsp;це &nbsp;від &nbsp;людини.<br>\nВставати &nbsp;вдруге &nbsp;— &nbsp;це &nbsp;від &nbsp;віри.<br>\n<br>\nПадати &nbsp;знову &nbsp;— &nbsp;це &nbsp;бути &nbsp;жертвою<br>\nволі &nbsp;Всевишнього.<br>\n<br>\nЩоби &nbsp;встати &nbsp;— &nbsp;з-під &nbsp;костей, &nbsp;що &nbsp;ломлять &nbsp;кров,<br>\nз-під &nbsp;крови, &nbsp;що &nbsp;ломить &nbsp;біль,<br>\nз-під &nbsp;болю, &nbsp;що &nbsp;ломить &nbsp;дух &nbsp;—<br>\nце &nbsp;понад &nbsp;плоть &nbsp;людини.<br>\n<br>\n<br>\nВОСЬМА &nbsp; &nbsp;СТАНЦІЯ &nbsp;<br>\n<br>\nЙого &nbsp;слова &nbsp;не &nbsp;плачте &nbsp;наді &nbsp;мною<br>\nзаходили &nbsp;в &nbsp;серця &nbsp;жінок<br>\nй &nbsp;освічували &nbsp;там<br>\nнайтемніші &nbsp;прогалини<br>\nболем.<br>\n<br>\nЙого &nbsp;слова &nbsp;наді &nbsp;мною<br>\nзаходили &nbsp;в &nbsp;уста &nbsp;жінок<br>\nі &nbsp;вихлюпували &nbsp;жалісні &nbsp;напіви.<br>\n<br>\nІ &nbsp;так &nbsp;— &nbsp;від &nbsp;початків &nbsp;буття &nbsp;:<br>\nжінки &nbsp;голубіли &nbsp;й &nbsp;голубили<br>\nмужчин &nbsp;і &nbsp;дітей<br>\nі &nbsp;виводили &nbsp;їх<br>\nпоза &nbsp;межі &nbsp;розпачу.<br>\n<br>\n<br>\nДЕВ’ЯТА &nbsp; &nbsp;СТАНЦІЯ &nbsp;<br>\n<br>\nПадати &nbsp;втретє &nbsp;— &nbsp;це &nbsp;чути,<br>\nяк &nbsp;гупають &nbsp;зверху &nbsp;по &nbsp;тілі &nbsp;удари,<br>\nяк &nbsp;пробивають &nbsp;свідомість<br>\nпрокльони &nbsp;товпи,<br>\n<br>\nяк &nbsp;голосіння &nbsp;жінок<br>\nохолоджує &nbsp;мозок.<br>\n<br>\n<br>\nДЕСЯТА &nbsp; &nbsp;СТАНЦІЯ &nbsp;<br>\n<br>\nПід &nbsp;гарячим &nbsp;сонцем<br>\nодяг &nbsp;присох &nbsp;до &nbsp;ран.<br>\nОбнаживши &nbsp;Тебе,<br>\nвони &nbsp;з &nbsp;одежею<br>\nстягнули &nbsp;з &nbsp;Тебе &nbsp;й &nbsp;рани.<br>\n<br>\nІ &nbsp;тіло<br>\nзабіліло &nbsp;болем &nbsp;світу.<br>\n<br>\n<br>\nОДИНАДЦЯТА &nbsp; &nbsp;СТАНЦІЯ &nbsp;<br>\n<br>\nЦвяхами &nbsp;пробили &nbsp;ноги &nbsp;й &nbsp;руки.<br>\n<br>\nВітер,<br>\nдуючи &nbsp;з &nbsp;біблійних &nbsp;рівнин,<br>\nпродув &nbsp;між &nbsp;ребрами &nbsp;Твоїми &nbsp;отвір,<br>\nз &nbsp;якого &nbsp;витікала &nbsp;сутінь<br>\nі &nbsp;падала &nbsp;у &nbsp;кручу<br>\nпоміж &nbsp;булим &nbsp;і &nbsp;будучим.<br>\n<br>\nА &nbsp;світло &nbsp;місяця<br>\nпромивало &nbsp;гріб<br>\nу &nbsp;скелях.<br>\n<br>\n<br>\nДВАНАДЦЯТА &nbsp; &nbsp;СТАНЦІЯ &nbsp;<br>\n<br>\nТіло &nbsp;зосталося &nbsp;сном,<br>\nдух &nbsp;ширяє &nbsp;над &nbsp;ним<br>\nі &nbsp;окутує &nbsp;видивом &nbsp;світла.<br>\n<br>\nДух &nbsp;підноситься &nbsp;в &nbsp;вись<br>\nі &nbsp;продихує &nbsp;вихід &nbsp;у &nbsp;засвіт.<br>\n<br>\nТемрява &nbsp;точить &nbsp;тіло,<br>\nхолод &nbsp;стишує &nbsp;кров,<br>\nбіль &nbsp;заходить &nbsp;за &nbsp;обрій.<br>\n<br>\n<br>\nТРИНАДЦЯТА &nbsp; &nbsp;СТАНЦІЯ &nbsp;<br>\n<br>\nХрест &nbsp;віддав &nbsp;матері &nbsp;тіло.<br>\nРіки<br>\nзастигли &nbsp;в &nbsp;гирлах,<br>\nліс &nbsp;занімів &nbsp;і &nbsp;віттям<br>\nпригорнув &nbsp;пташню,<br>\nа &nbsp;квіти &nbsp;занурили &nbsp;голови &nbsp;в &nbsp;смуток.<br>\n<br>\nЖіночі &nbsp;руки<br>\nвклали &nbsp;тіло &nbsp;у &nbsp;тишу.<br>\n<br>\n<br>\nЧОТИРНАДЦЯТА &nbsp; &nbsp;СТАНЦІЯ &nbsp;<br>\n<br>\nКамінь &nbsp;хоронить &nbsp;Тебе &nbsp;від &nbsp;хреста,<br>\nкамінь &nbsp;боронить &nbsp;Тебе &nbsp;від &nbsp;люду.<br>\n<br>\nЧерез &nbsp;гріб &nbsp;заломився &nbsp;світ,<br>\nчерез &nbsp;світ &nbsp;перейшло &nbsp;воскресіння &nbsp;—<br>\nп’ють &nbsp;життя &nbsp;із &nbsp;завітніх &nbsp;джерел<br>\nті, &nbsp;що &nbsp;прозріли.\n\n\n<br><br>\n"
}