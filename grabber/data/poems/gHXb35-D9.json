{
  "author": "S-n3HtBTP",
  "id": "gHXb35-D9",
  "title": "ГРАНОСЛОВ",
  "link": "metrs_poem.php?poem=3294",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ГРАНОСЛОВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<i>На &nbsp;вічну &nbsp;пам'ять &nbsp;<br>\n<br>\nМаксиму &nbsp;Рильському</i> &nbsp;<br>\n<br>\n<br>\n1<br>\n<br>\nНемов &nbsp;тремтіння &nbsp;зляканих &nbsp;осик, &nbsp;<br>\nЩо &nbsp;затуляють &nbsp;листям &nbsp;сиві &nbsp;очі, &nbsp;<br>\nКоли &nbsp;сокири &nbsp;сплющений &nbsp;язик &nbsp;<br>\nВ &nbsp;щелепах &nbsp;пил &nbsp;прицмокне &nbsp;на &nbsp;обочі, &nbsp;<br>\n &nbsp;<br>\n<br>\nНемов &nbsp;жіночий &nbsp;відчайдушний &nbsp;крик, &nbsp;<br>\nЩо &nbsp;кличе &nbsp;порятунку &nbsp;серед &nbsp;ночі, &nbsp;<br>\nНемов &nbsp;червоної &nbsp;гадюки &nbsp;сик, &nbsp;<br>\nЩо &nbsp;в &nbsp;серці &nbsp;загніздилась, &nbsp;як &nbsp;у &nbsp;клоччі, &nbsp;<br>\n &nbsp;<br>\n<br>\nНошу &nbsp;в &nbsp;собі &nbsp;я &nbsp;найтемнющу &nbsp;вість, &nbsp;<br>\nЩо &nbsp;з &nbsp;київських &nbsp;примчала &nbsp;передмість, &nbsp;<br>\nПостукала &nbsp;у &nbsp;двері &nbsp;спозарана... &nbsp;<br>\n<br>\n &nbsp;<br>\nВиходжу &nbsp;з &nbsp;хати &nbsp;й &nbsp;чую &nbsp;вже &nbsp;здаля &nbsp;— &nbsp;<br>\nГолосить &nbsp;в &nbsp;Голосієві &nbsp;земля: &nbsp;<br>\nОй &nbsp;синку &nbsp;мій, &nbsp;велика &nbsp;в &nbsp;мене &nbsp;рана... &nbsp;<br>\n &nbsp;<br>\n<br>\n2<br>\n<br>\nНе &nbsp;плачте, &nbsp;Ярославно, &nbsp;їде &nbsp;князь &nbsp;— &nbsp;<br>\nТепер &nbsp;його &nbsp;вже &nbsp;не &nbsp;беруться &nbsp;стріли. &nbsp;<br>\nЛакузи &nbsp;Кончакові &nbsp;подуріли, &nbsp;<br>\nПеред &nbsp;полоненим &nbsp;упали &nbsp;в &nbsp;грязь. &nbsp;<br>\n &nbsp;<br>\n<br>\nОбличчя &nbsp;в &nbsp;нього &nbsp;тільки &nbsp;помарніле &nbsp;— &nbsp;<br>\nНе &nbsp;легкома &nbsp;доріженька &nbsp;далась. &nbsp;<br>\nВід &nbsp;іскри &nbsp;із &nbsp;підкови &nbsp;зайнялась, &nbsp;<br>\nІ &nbsp;коні, &nbsp;ведучи &nbsp;вогонь, &nbsp;летіли. &nbsp;<br>\n &nbsp;<br>\n<br>\nДивіться, &nbsp;Ярославно, &nbsp;на &nbsp;щитах &nbsp;<br>\nЙого &nbsp;несуть &nbsp;хоробрі &nbsp;побратими, &nbsp;<br>\nТа &nbsp;ви &nbsp;лише &nbsp;скажіть &nbsp;йому: &nbsp;Максиме!.. &nbsp;<br>\n &nbsp;<br>\n<br>\nІ &nbsp;він &nbsp;прокинеться, &nbsp;як &nbsp;вічний &nbsp;птах, &nbsp;<br>\nІз &nbsp;попелу &nbsp;сивин &nbsp;своїх &nbsp;воскресне, &nbsp;<br>\nЩоб &nbsp;знову &nbsp;вам &nbsp;життя &nbsp;віддати &nbsp;чесне. &nbsp;<br>\n &nbsp;<br>\n<br>\n3<br>\n &nbsp;<br>\nВін &nbsp;дні &nbsp;свої, &nbsp;як &nbsp;сосни &nbsp;злотокорі, &nbsp;<br>\nДля &nbsp;нив &nbsp;будущики &nbsp;спалив &nbsp;дотла. &nbsp;<br>\nЙого &nbsp;душа &nbsp;у &nbsp;слово &nbsp;перейшла, &nbsp;<br>\nПовставши &nbsp;в &nbsp;працьовитій &nbsp;непокорі. &nbsp;<br>\n &nbsp;<br>\n<br>\nТа &nbsp;коли &nbsp;він &nbsp;востаннє &nbsp;з-за &nbsp;стола &nbsp;<br>\nПідвівся &nbsp;в &nbsp;першій &nbsp;і &nbsp;смертельній &nbsp;зморі, &nbsp;<br>\nГули &nbsp;не &nbsp;пізнані &nbsp;ще &nbsp;нами &nbsp;зорі &nbsp;<br>\nВ &nbsp;згасаючому &nbsp;всесвіті &nbsp;чола. &nbsp;<br>\n &nbsp;<br>\n<br>\nНа &nbsp;скелях &nbsp;болю &nbsp;в &nbsp;чорній &nbsp;порожнечі &nbsp;<br>\nВони &nbsp;померли... &nbsp;І &nbsp;його &nbsp;труна &nbsp;<br>\nНам &nbsp;обривала &nbsp;руки &nbsp;молодечі. &nbsp;<br>\n &nbsp;<br>\n<br>\nВід &nbsp;мертвих &nbsp;сонць &nbsp;така &nbsp;була &nbsp;вона, &nbsp;<br>\nЩо &nbsp;й &nbsp;тінь &nbsp;її &nbsp;врізалася &nbsp;у &nbsp;плечі &nbsp;<br>\nІ &nbsp;гнула &nbsp;нас, &nbsp;як &nbsp;брила &nbsp;кам'яна. &nbsp;<br>\n &nbsp;<br>\n<br>\n4 &nbsp;<br>\n<br>\nЗалізний &nbsp;нелинь &nbsp;чорними &nbsp;руками &nbsp;<br>\nДавив &nbsp;у &nbsp;нетрях &nbsp;туч, &nbsp;немов &nbsp;гаддя, &nbsp;<br>\nПалючі &nbsp;блискавиці &nbsp;все &nbsp;життя, &nbsp;<br>\nЗгораючи &nbsp;над &nbsp;юними &nbsp;дубками. &nbsp;<br>\n &nbsp;<br>\n<br>\nУ &nbsp;нього &nbsp;переймаючи &nbsp;знаття, &nbsp;<br>\nВони &nbsp;росли &nbsp;й &nbsp;міцнішали &nbsp;з &nbsp;роками, &nbsp;<br>\nА &nbsp;з &nbsp;нього &nbsp;листя &nbsp;падало &nbsp;зірками &nbsp;<br>\nВід &nbsp;радості &nbsp;за &nbsp;їхнє &nbsp;майбуття. &nbsp;<br>\n &nbsp;<br>\n<br>\nВогненні &nbsp;ручаї &nbsp;текли &nbsp;по &nbsp;ньому, &nbsp;<br>\nКлекочучи, &nbsp;шугали &nbsp;у &nbsp;траву, &nbsp;<br>\nАж &nbsp;доки &nbsp;серце &nbsp;із &nbsp;грудей &nbsp;старому &nbsp;<br>\n &nbsp;<br>\n<br>\nНе &nbsp;вижорнали &nbsp;— &nbsp;в &nbsp;темінь &nbsp;грозову. &nbsp;<br>\nТа &nbsp;він &nbsp;і &nbsp;мертвий &nbsp;береже &nbsp;від &nbsp;грому &nbsp;<br>\nСвою &nbsp;родину, &nbsp;в &nbsp;зелені &nbsp;живу! &nbsp;<br>\n &nbsp;<br>\n<br>\n5<br>\n &nbsp;<br>\nБула &nbsp;у &nbsp;нього &nbsp;усмішка &nbsp;дитяти &nbsp;— &nbsp;<br>\nБлакиті &nbsp;української &nbsp;тепло. &nbsp;<br>\nЛюбов'ю &nbsp;серце &nbsp;зроджене &nbsp;було, &nbsp;<br>\nЯк &nbsp;пісня &nbsp;— &nbsp;чесне, &nbsp;як &nbsp;бджола &nbsp;— &nbsp;завзяте. &nbsp;<br>\n &nbsp;<br>\n<br>\nІ &nbsp;сивокриле, &nbsp;зжурене &nbsp;чоло &nbsp;<br>\nУ &nbsp;сяєві &nbsp;Франкової &nbsp;посвяти. &nbsp;<br>\nІ, &nbsp;панською &nbsp;сокирою &nbsp;потяте, &nbsp;<br>\nІм'я &nbsp;Залізнякове &nbsp;в &nbsp;нім &nbsp;жило. &nbsp;<br>\n &nbsp;<br>\n<br>\nЛиш &nbsp;кольору &nbsp;очей &nbsp;не &nbsp;передам, &nbsp;<br>\nЩо &nbsp;світ &nbsp;у &nbsp;слові &nbsp;залишили &nbsp;нам, &nbsp;<br>\nДе &nbsp;з &nbsp;подиву &nbsp;і &nbsp;гордості &nbsp;горів &nbsp;я; &nbsp;<br>\n &nbsp;<br>\n<br>\nЙого, &nbsp;як &nbsp;ластівки &nbsp;у &nbsp;небі &nbsp;слід, &nbsp;<br>\nЧервонокровий &nbsp;не &nbsp;пійма &nbsp;граніт, &nbsp;<br>\nНі &nbsp;мармур, &nbsp;що &nbsp;слабий &nbsp;на &nbsp;білокрів'я... &nbsp;<br>\n &nbsp;<br>\n<br>\n6 &nbsp;<br>\n<br>\nСтояв &nbsp;і &nbsp;плакав &nbsp;я &nbsp;коло &nbsp;труни &nbsp;<br>\nМаксима &nbsp;Рильського &nbsp;в &nbsp;печалі &nbsp;темній. &nbsp;<br>\nІ &nbsp;сам &nbsp;себе &nbsp;у &nbsp;марноті &nbsp;нікчемній &nbsp;<br>\nПобачив &nbsp;із &nbsp;його &nbsp;височини. &nbsp;<br>\n &nbsp;<br>\n<br>\nІ &nbsp;сам &nbsp;собі &nbsp;я &nbsp;говорив: &nbsp;збагни, &nbsp;<br>\nЩо &nbsp;смерть &nbsp;іде &nbsp;по &nbsp;стежці &nbsp;потаємній, &nbsp;<br>\nЩоб &nbsp;мозок &nbsp;твій &nbsp;перетворити &nbsp;в &nbsp;кремній, &nbsp;<br>\nА &nbsp;кість &nbsp;— &nbsp;у &nbsp;пневматичність &nbsp;бузини. &nbsp;<br>\n &nbsp;<br>\n<br>\nБезсмертя &nbsp;виростає &nbsp;не &nbsp;з &nbsp;могили, &nbsp;<br>\nВоно &nbsp;встає &nbsp;з &nbsp;колиски &nbsp;до &nbsp;вікна &nbsp;— &nbsp;<br>\nВ &nbsp;житті &nbsp;його &nbsp;велика &nbsp;таїна. &nbsp;<br>\n &nbsp;<br>\n<br>\nБлагослови &nbsp;свої &nbsp;життєві &nbsp;сили, &nbsp;<br>\nЩоб &nbsp;так, &nbsp;як &nbsp;він, &nbsp;свою &nbsp;верстати &nbsp;путь, &nbsp;<br>\nА &nbsp;помирати &nbsp;можна &nbsp;вже &nbsp;як-будь. &nbsp;<br>\n<br>\n &nbsp;<br>\n7<br>\n<br>\nВін &nbsp;вийшов &nbsp;з &nbsp;хати &nbsp;в &nbsp;млисте &nbsp;передрання, &nbsp;<br>\nЗачувши, &nbsp;як &nbsp;гуде &nbsp;мисливський &nbsp;ріг &nbsp;<br>\nДалеких &nbsp;друзів... &nbsp;До &nbsp;дітей &nbsp;своїх &nbsp;<br>\nНе &nbsp;повернувся &nbsp;досі &nbsp;з &nbsp;полювання. &nbsp;<br>\n &nbsp;<br>\n<br>\nЧи &nbsp;заманила &nbsp;чорноока &nbsp;ланя &nbsp;<br>\nЙого &nbsp;туди, &nbsp;звідкіль &nbsp;нема &nbsp;доріг, &nbsp;<br>\nІ &nbsp;досі &nbsp;він &nbsp;шукає &nbsp;мовчки &nbsp;їх, &nbsp;<br>\nСоромлячись &nbsp;безсилого &nbsp;волання? &nbsp;<br>\n &nbsp;<br>\n<br>\nНі! &nbsp;Він &nbsp;стріляв &nbsp;драпіжників-вовків &nbsp;<br>\nІ &nbsp;спить &nbsp;тепер &nbsp;у &nbsp;курені &nbsp;з &nbsp;вінків &nbsp;<br>\nТак &nbsp;тихо, &nbsp;ніби &nbsp;Україна &nbsp;сниться. &nbsp;<br>\n &nbsp;<br>\n<br>\nДерева &nbsp;бовваніють &nbsp;навкруги &nbsp;<br>\nВ &nbsp;тумані &nbsp;надвечір'я, &nbsp;мов &nbsp;стоги,— &nbsp;<br>\nМіж &nbsp;ними &nbsp;ходить &nbsp;слави &nbsp;олениця. &nbsp;<br>\n &nbsp;<br>\n<br>\n8 &nbsp;<br>\n<br>\nКолись &nbsp;мій &nbsp;батечко &nbsp;учив &nbsp;мене, &nbsp;<br>\nЯк &nbsp;за &nbsp;столом &nbsp;тримати &nbsp;гарно &nbsp;ложку. &nbsp;<br>\nЯ, &nbsp;слава &nbsp;богу, &nbsp;вивчився &nbsp;потрошку, &nbsp;<br>\nХоч &nbsp;діло &nbsp;це &nbsp;(не &nbsp;смійтеся!) &nbsp;складне. &nbsp;<br>\n &nbsp;<br>\n<br>\nОдин &nbsp;бере &nbsp;ту &nbsp;ложку, &nbsp;мов &nbsp;Явдошку &nbsp;<br>\nЗа &nbsp;руку, &nbsp;і &nbsp;викручує, &nbsp;і &nbsp;мне, &nbsp;<br>\nА &nbsp;другий &nbsp;візьме, &nbsp;як &nbsp;смичок,— &nbsp;і &nbsp;тне, &nbsp;<br>\nА &nbsp;третій &nbsp;допаде &nbsp;— &nbsp;як &nbsp;в &nbsp;морі &nbsp;дошку. &nbsp;<br>\n &nbsp;<br>\n<br>\nНавчіть &nbsp;перо &nbsp;тримати, &nbsp;друже &nbsp;мій, &nbsp;<br>\nДо &nbsp;спазм, &nbsp;до &nbsp;зомлівання, &nbsp;до &nbsp;каліцтва, &nbsp;<br>\nЩоб &nbsp;видати &nbsp;всю &nbsp;силу &nbsp;чоловіцтва... &nbsp;<br>\n &nbsp;<br>\n<br>\nА &nbsp;там &nbsp;його &nbsp;в &nbsp;запеклості &nbsp;німій &nbsp;<br>\nПрив'язувать &nbsp;мотуззям &nbsp;до &nbsp;зап'ястя, &nbsp;<br>\nПисати &nbsp;і &nbsp;писати, &nbsp;доки &nbsp;вдасться. &nbsp;<br>\n &nbsp;<br>\n<br>\n9<br>\n<br>\nЯ &nbsp;голос &nbsp;чув &nbsp;його &nbsp;в &nbsp;сумному &nbsp;залі: &nbsp;<br>\n«Поети! &nbsp;Смерть &nbsp;не &nbsp;служниця! &nbsp;Не &nbsp;ждіть, &nbsp;<br>\nЩо &nbsp;з &nbsp;ваших &nbsp;книг &nbsp;обдмуха &nbsp;пил &nbsp;століть, &nbsp;<br>\nІ &nbsp;вам &nbsp;начистить &nbsp;ордени &nbsp;й &nbsp;медалі, &nbsp;<br>\n<br>\n<br>\nІ &nbsp;підоллє &nbsp;епітети &nbsp;зів'ялі &nbsp;<br>\nПідхлібників &nbsp;старих, &nbsp;що &nbsp;навдогідь &nbsp;<br>\nВам &nbsp;золотом &nbsp;назвали &nbsp;вашу &nbsp;мідь, &nbsp;<br>\nА &nbsp;стежечку &nbsp;— &nbsp;стрілою &nbsp;магістралі! &nbsp;<br>\n &nbsp;<br>\n<br>\nВона &nbsp;повзе, &nbsp;як &nbsp;ворог, &nbsp;з &nbsp;темноти; &nbsp;<br>\nЯкщо &nbsp;з &nbsp;мечем &nbsp;назустріч &nbsp;їй &nbsp;не &nbsp;йти &nbsp;— &nbsp;<br>\nЖиття &nbsp;від &nbsp;вас &nbsp;тікатиме, &nbsp;як &nbsp;обрій! &nbsp;<br>\n &nbsp;<br>\n<br>\nТой &nbsp;смерть &nbsp;свою &nbsp;навіки &nbsp;поборов, &nbsp;<br>\nХто &nbsp;на &nbsp;її &nbsp;ненависть &nbsp;мав &nbsp;любов, &nbsp;<br>\nХто &nbsp;рівня &nbsp;їй, &nbsp;але &nbsp;у &nbsp;силі &nbsp;добрій!» &nbsp;<br>\n &nbsp;<br>\n<br>\n10 &nbsp;<br>\n<br>\nЛюбити &nbsp;свій &nbsp;народ &nbsp;і &nbsp;в &nbsp;тій &nbsp;любові &nbsp;<br>\nХодити, &nbsp;наче &nbsp;кінь &nbsp;у &nbsp;хомуті,— &nbsp;<br>\nДарма &nbsp;що &nbsp;день &nbsp;у &nbsp;день &nbsp;гризе &nbsp;до &nbsp;крові, &nbsp;<br>\nЗдуває &nbsp;горб &nbsp;на &nbsp;гордому &nbsp;хребті. &nbsp;<br>\n &nbsp;<br>\n<br>\nНе &nbsp;скаржитись &nbsp;на &nbsp;пужална &nbsp;грабові, &nbsp;<br>\nНі &nbsp;на &nbsp;шляхи &nbsp;безводні &nbsp;і &nbsp;круті, &nbsp;<br>\nВ &nbsp;драбиняку &nbsp;тягнути &nbsp;густоброві &nbsp;<br>\nСнопи &nbsp;надій &nbsp;на &nbsp;паски &nbsp;золоті. &nbsp;<br>\n &nbsp;<br>\n<br>\nНе &nbsp;оглядатися &nbsp;в &nbsp;сумній &nbsp;тривозі &nbsp;— &nbsp;<br>\nХоч &nbsp;би &nbsp;й &nbsp;півсвіту &nbsp;склали &nbsp;на &nbsp;гарбу &nbsp;<br>\nІ &nbsp;вигнули &nbsp;в &nbsp;зеніт &nbsp;рубель &nbsp;на &nbsp;возі, &nbsp;<br>\n &nbsp;<br>\n<br>\nКопитами &nbsp;впиратися &nbsp;в &nbsp;журбу &nbsp;— &nbsp;<br>\nІ &nbsp;не &nbsp;розбити &nbsp;бджілоньку &nbsp;слабу, &nbsp;<br>\nЩо &nbsp;впала &nbsp;в &nbsp;дощ &nbsp;і &nbsp;сохне &nbsp;на &nbsp;дорозі. &nbsp;<br>\n &nbsp;<br>\n<br>\n11 &nbsp;<br>\n<br>\nСтоять &nbsp;вінки &nbsp;червоні, &nbsp;як &nbsp;щити, &nbsp;<br>\nІ &nbsp;він &nbsp;лежить, &nbsp;як &nbsp;воїн &nbsp;у &nbsp;зброярні. &nbsp;<br>\nЧи &nbsp;рани &nbsp;ті &nbsp;незримі &nbsp;і &nbsp;безкарні, &nbsp;<br>\nЩо &nbsp;він &nbsp;їх &nbsp;мусив &nbsp;у &nbsp;душі &nbsp;нести? &nbsp;<br>\n &nbsp;<br>\n<br>\nУ &nbsp;варті &nbsp;біля &nbsp;нього &nbsp;став &nbsp;і &nbsp;ти, &nbsp;<br>\nЯк &nbsp;біля &nbsp;сонця &nbsp;чорний &nbsp;гніт &nbsp;ліхтарні. &nbsp;<br>\nТи &nbsp;віршики &nbsp;пописував &nbsp;бездарні &nbsp;<br>\nІ &nbsp;геніальні &nbsp;наклепи-листи. &nbsp;<br>\n &nbsp;<br>\n<br>\nПадлючності &nbsp;й &nbsp;страху &nbsp;брудний &nbsp;байстрюче, &nbsp;<br>\nЙому &nbsp;ти &nbsp;серце &nbsp;пробивав &nbsp;могуче &nbsp;<br>\nІ &nbsp;виливав &nbsp;на &nbsp;нього &nbsp;власну &nbsp;гидь... &nbsp;<br>\n &nbsp;<br>\n<br>\nАле &nbsp;твоя &nbsp;вже &nbsp;вибила &nbsp;година, &nbsp;<br>\nІ &nbsp;мимоволі &nbsp;добра &nbsp;ця &nbsp;людина &nbsp;<br>\nТобі &nbsp;своїм &nbsp;безсмертям &nbsp;відомстить! &nbsp;<br>\n &nbsp;<br>\n<br>\n12 &nbsp;<br>\n<br>\nУчіться &nbsp;в &nbsp;нього, &nbsp;юні &nbsp;гранослови, &nbsp;<br>\nВ &nbsp;незграбній &nbsp;брилі &nbsp;думки &nbsp;віднайти &nbsp;<br>\nЯсні &nbsp;і &nbsp;вперті &nbsp;лінії &nbsp;плити, &nbsp;<br>\nПридатної &nbsp;для &nbsp;вічної &nbsp;будови, &nbsp;<br>\n &nbsp;<br>\n<br>\nПриєднувати &nbsp;геніїв &nbsp;світи &nbsp;<br>\nДо &nbsp;володінь &nbsp;Тарасової &nbsp;мови; &nbsp;<br>\nКоли &nbsp;ж &nbsp;похвал &nbsp;насунуться &nbsp;димове, &nbsp;<br>\nВід &nbsp;їх &nbsp;трутизни &nbsp;очі &nbsp;берегти! &nbsp;<br>\n &nbsp;<br>\n<br>\nШануйте &nbsp;коми &nbsp;кожної &nbsp;пір'їну &nbsp;<br>\nВ &nbsp;розкриллях &nbsp;білих &nbsp;ста &nbsp;його &nbsp;томів, &nbsp;<br>\nЩо &nbsp;піднімали &nbsp;з &nbsp;урвищ &nbsp;Україну. &nbsp;<br>\n &nbsp;<br>\n<br>\nВін &nbsp;так &nbsp;її &nbsp;любив &nbsp;і &nbsp;розумів, &nbsp;<br>\nЩо &nbsp;не &nbsp;загубиться &nbsp;у &nbsp;пітьмі &nbsp;тліну &nbsp;<br>\nІ &nbsp;на &nbsp;світанку &nbsp;вернеться &nbsp;домів. &nbsp;<br>\n &nbsp;<br>\n<br>\n13 &nbsp;<br>\n<br>\nМоя &nbsp;душа &nbsp;в &nbsp;розколинах, &nbsp;мов &nbsp;скеля, &nbsp;<br>\nТумани &nbsp;смутку &nbsp;сплять &nbsp;на &nbsp;дні &nbsp;проваль. &nbsp;<br>\nТа &nbsp;сходить &nbsp;сонце &nbsp;і &nbsp;ясніє &nbsp;даль &nbsp;— &nbsp;<br>\nВиходжу &nbsp;з &nbsp;туги, &nbsp;наче &nbsp;з &nbsp;підземелля. &nbsp;<br>\n &nbsp;<br>\n<br>\nНе &nbsp;перетре &nbsp;піском &nbsp;своїм &nbsp;пустеля &nbsp;<br>\nМоєї &nbsp;мови &nbsp;голубий &nbsp;кришталь. &nbsp;<br>\nПерероста &nbsp;в &nbsp;граніт &nbsp;м'яка &nbsp;печаль, &nbsp;<br>\nЗ &nbsp;путі &nbsp;зникає &nbsp;постать &nbsp;Азазеля. &nbsp;<br>\n &nbsp;<br>\n<br>\nТікає &nbsp;дух &nbsp;пустиш... &nbsp;Я &nbsp;іду, &nbsp;<br>\nХоч &nbsp;він &nbsp;мені &nbsp;будує &nbsp;на &nbsp;біду &nbsp;<br>\nВисокі &nbsp;— &nbsp;до &nbsp;небес &nbsp;— &nbsp;перегороди... &nbsp;<br>\n &nbsp;<br>\n<br>\nВеди &nbsp;мене, &nbsp;дорого &nbsp;правоти, &nbsp;<br>\nЯк &nbsp;не &nbsp;мені, &nbsp;дай &nbsp;іншому &nbsp;дійти &nbsp;<br>\nНа &nbsp;тихі &nbsp;зорі &nbsp;і &nbsp;на &nbsp;ясні &nbsp;води. &nbsp;<br>\n &nbsp;<br>\n<br>\n14 &nbsp;<br>\n<br>\nВін &nbsp;не &nbsp;робив &nbsp;з &nbsp;пера &nbsp;громовідводу &nbsp;<br>\nІ &nbsp;не &nbsp;осліп &nbsp;в &nbsp;обіймах &nbsp;блискавиць. &nbsp;<br>\nЙого &nbsp;не &nbsp;бачили &nbsp;лежачим &nbsp;ниць &nbsp;— &nbsp;<br>\nХіба &nbsp;тоді, &nbsp;як &nbsp;пив &nbsp;з &nbsp;потоку &nbsp;воду. &nbsp;<br>\n &nbsp;<br>\n<br>\nВін &nbsp;України &nbsp;мав &nbsp;чарівну &nbsp;вроду, &nbsp;<br>\nНосив &nbsp;її &nbsp;наймення &nbsp;гордолиць. &nbsp;<br>\nВін &nbsp;виріс &nbsp;від &nbsp;суниць &nbsp;аж &nbsp;до &nbsp;зірниць, &nbsp;<br>\nВеликий &nbsp;гранослов &nbsp;свого &nbsp;народу. &nbsp;<br>\n &nbsp;<br>\n<br>\nЙому &nbsp;призначено &nbsp;і &nbsp;далі &nbsp;йти &nbsp;<br>\nЧерез &nbsp;усі &nbsp;весілля &nbsp;наші &nbsp;й &nbsp;тризни, &nbsp;<br>\nЧерез &nbsp;любові &nbsp;нашої &nbsp;мости, &nbsp;<br>\n &nbsp;<br>\n<br>\nЩо &nbsp;не &nbsp;бояться &nbsp;толу, &nbsp;ні &nbsp;гнилизни, &nbsp;<br>\nВ &nbsp;сивинах &nbsp;сонце &nbsp;нинішнє &nbsp;нести &nbsp;<br>\nВ &nbsp;майбутнє &nbsp;сонце &nbsp;нашої &nbsp;Вітчизни. &nbsp;<br>\n &nbsp;<br>\n<br>\n15 &nbsp;<br>\n<br>\nВ &nbsp;його &nbsp;житті &nbsp;ще &nbsp;раз &nbsp;вони &nbsp;страждали, &nbsp;<br>\nЩе &nbsp;раз &nbsp;пройшли &nbsp;чистилище &nbsp;вигнань, &nbsp;<br>\nІ &nbsp;їх &nbsp;поем &nbsp;щонайтонкішу &nbsp;грань &nbsp;<br>\nВін &nbsp;в &nbsp;українські &nbsp;переніс &nbsp;кристали. &nbsp;<br>\n &nbsp;<br>\n<br>\nНа &nbsp;мить &nbsp;вони &nbsp;в &nbsp;липневу &nbsp;ранню &nbsp;рань &nbsp;<br>\nПокинули &nbsp;високі &nbsp;п'єдестали, &nbsp;<br>\nВ &nbsp;почесній &nbsp;варті &nbsp;біля &nbsp;нього &nbsp;стали, &nbsp;<br>\nІ &nbsp;плечі &nbsp;їх &nbsp;здригались &nbsp;від &nbsp;ридань. &nbsp;<br>\n &nbsp;<br>\n<br>\nТа &nbsp;він &nbsp;із &nbsp;ними &nbsp;перейде &nbsp;межу, &nbsp;<br>\nДе &nbsp;не &nbsp;питають &nbsp;паспорта, &nbsp;ні &nbsp;мита &nbsp;— &nbsp;<br>\nПускають &nbsp;правду, &nbsp;завертають &nbsp;лжу... &nbsp;<br>\n<br>\n &nbsp;<br>\nСвітитиме &nbsp;народам &nbsp;із &nbsp;пітьми &nbsp;<br>\nЗоря &nbsp;Максима &nbsp;Рильського, &nbsp;умита &nbsp;<br>\nМіцкевича &nbsp;і &nbsp;Пушкіна &nbsp;слізьми. &nbsp;<br>\n &nbsp;<br>\n<br>\n1967\n\n\n<br><br>\n"
}