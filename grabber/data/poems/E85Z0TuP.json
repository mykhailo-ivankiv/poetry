{
  "author": "FruinRsRL",
  "id": "E85Z0TuP",
  "title": "\"Вона не знає: живий він чи ні!..\"",
  "link": "/metrs_poem.php?poem=19421",
  "html": "\n<h4></h4>\n\n<a href=\"/metrs.php?id=21&amp;type=tvorch\" class=\"redhr1\">Творчість</a> |\n<a href=\"/metrs.php?id=21&amp;type=biogr\" class=\"redhr1\">Біографія</a> |\n<a href=\"/metrs.php?id=21&amp;type=critiques\" class=\"redhr1\">Критика</a>\n\n<h4>\"Вона не знає: живий він чи ні!..\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВона &nbsp;не &nbsp;знає: &nbsp;живий &nbsp;він &nbsp;чи &nbsp;ні!<br>\n<br>\nОдного &nbsp;разу &nbsp;вже &nbsp;таке &nbsp;було, &nbsp;<br>\nале &nbsp;в &nbsp;сорок &nbsp;сьомому &nbsp;прийшов &nbsp;лист, &nbsp;<br>\nі &nbsp;тоді &nbsp;вона &nbsp;дізналася, &nbsp;<br>\nде &nbsp;він &nbsp;і &nbsp;що &nbsp;з &nbsp;ним. &nbsp;<br>\n<br>\nСказати &nbsp;по &nbsp;правді, &nbsp;тепер &nbsp;трохи &nbsp;інакше, &nbsp;<br>\nтепер &nbsp;він &nbsp;іноді &nbsp;з'являється &nbsp;ненадовго &nbsp;<br>\nі &nbsp;завжди &nbsp;перед &nbsp;досвітком. &nbsp;<br>\n<br>\nНечутно &nbsp;крадеться, &nbsp;<br>\nякось &nbsp;недобре &nbsp;усміхаючись &nbsp;<br>\nі &nbsp;ховаючи &nbsp;за &nbsp;спиною &nbsp;ялівцевий &nbsp;кущ. &nbsp;<br>\n<br>\nВона &nbsp;мусить &nbsp;виходити, &nbsp;хоч &nbsp;знає, &nbsp;<br>\nщо &nbsp;він &nbsp;миттю &nbsp;зідре &nbsp;з &nbsp;неї &nbsp;сорочку, &nbsp;<br>\nі &nbsp;в &nbsp;чому &nbsp;мати &nbsp;народила &nbsp;<br>\nпосадить &nbsp;її &nbsp;на &nbsp;той &nbsp;проклятий &nbsp;корч, &nbsp;<br>\nі &nbsp;доштовхне &nbsp;від &nbsp;хати &nbsp;з &nbsp;гори: &nbsp;<br>\n“їдь!” &nbsp;<br>\n<br>\nПо &nbsp;траві, &nbsp;м'якій &nbsp;од &nbsp;світанкової &nbsp;роси, &nbsp;<br>\nох, &nbsp;як &nbsp;її &nbsp;понесе! &nbsp;<br>\nШвидше &nbsp;б &nbsp;до &nbsp;потока, &nbsp;<br>\nщо &nbsp;внизу &nbsp;шумить, &nbsp;<br>\nшвидше &nbsp;б &nbsp;у &nbsp;воду &nbsp;впасти, &nbsp;<br>\nбо &nbsp;горить &nbsp;вона &nbsp;вся, &nbsp;палає, &nbsp;<br>\nсколота &nbsp;ялівцевою &nbsp;глицею! &nbsp;<br>\nСкоро &nbsp;кров'ю &nbsp;підпалить &nbsp;кущ! &nbsp;<br>\nІ &nbsp;ніяк &nbsp;не &nbsp;доїде, &nbsp;<br>\nхоч &nbsp;від &nbsp;Божої &nbsp;роси &nbsp;<br>\nнабирає &nbsp;розгін &nbsp;<br>\nлетить &nbsp;просто &nbsp;у &nbsp;долинИ &nbsp;— &nbsp;<br>\nвітер &nbsp;свище, &nbsp;<br>\nолені &nbsp;відскакують, &nbsp;<br>\nголос &nbsp;чийсь &nbsp;перетинає: &nbsp;<br>\n<br>\n“Жінку &nbsp;бери, &nbsp;а &nbsp;дітей &nbsp;залиш, &nbsp;<br>\nбо &nbsp;з &nbsp;дітьми &nbsp;не &nbsp;вирвемось!” &nbsp;<br>\n<br>\nВода &nbsp;вже &nbsp;в &nbsp;вухах &nbsp;шумить, &nbsp;<br>\nа &nbsp;нема &nbsp;зупину… &nbsp;<br>\nНіби &nbsp;з &nbsp;Говерли &nbsp;з'їжджав &nbsp;на &nbsp;палаючому &nbsp;кущі! &nbsp;<br>\n<br>\nІ &nbsp;не &nbsp;губить &nbsp;жаль, &nbsp;<br>\nодин &nbsp;жаль &nbsp;на &nbsp;нього, &nbsp;<br>\nна &nbsp;того, &nbsp;<br>\nхто &nbsp;так &nbsp;поволеньки &nbsp;<br>\nвів &nbsp;її &nbsp;весільного &nbsp;коня, &nbsp;<br>\nщо &nbsp;могла &nbsp;розправити &nbsp;всі &nbsp;запаски, &nbsp;<br>\nрозгладити &nbsp;всі &nbsp;стрічки, &nbsp;<br>\nвиставити &nbsp;всі &nbsp;коралі &nbsp;<br>\nі &nbsp;на &nbsp;сіделечку &nbsp;на &nbsp;пальці &nbsp;стати. &nbsp;<br>\n<br>\n\n\n\n<br><br>\n"
}