{
  "author": "B44WbOoC",
  "id": "0Ldu8v_S",
  "title": "МОТОЦИКЛ\t «ІЖ-56»",
  "link": "metrs_poem.php?poem=13146",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>МОТОЦИКЛ\t «ІЖ-56»</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБатько &nbsp;на &nbsp;нім &nbsp;не &nbsp;катався &nbsp;ніколи,<br>\nЇздив &nbsp;до &nbsp;«натиків», &nbsp;до &nbsp;ХТЗ…<br>\nЗ &nbsp;поля &nbsp;– &nbsp;додому, &nbsp;з &nbsp;дому &nbsp;– &nbsp;на &nbsp;поле.<br>\nОчі &nbsp;заплющ &nbsp;– &nbsp;він &nbsp;і &nbsp;сам &nbsp;привезе.<br>\n<br>\nРоси &nbsp;досвітні &nbsp;його &nbsp;умивали,<br>\nСонце &nbsp;втирало &nbsp;сухим &nbsp;рушником.<br>\nБув &nbsp;він &nbsp;для &nbsp;батька &nbsp;– &nbsp;не &nbsp;много, &nbsp;не &nbsp;мало &nbsp;–<br>\nСправді &nbsp;моторним &nbsp;помічником.<br>\n<br>\nМама, &nbsp;нагрівши &nbsp;окропу, &nbsp;бувало,<br>\nЗдалеку &nbsp;ще, &nbsp;за &nbsp;версту, &nbsp;з-за &nbsp;гори<br>\nГолос &nbsp;того &nbsp;двигунця &nbsp;пізнавала<br>\nВ &nbsp;зморені &nbsp;й &nbsp;тихі &nbsp;такі &nbsp;вечори.<br>\n<br>\nСкільки, &nbsp;залізо, &nbsp;тобі &nbsp;ще &nbsp;до &nbsp;смерті<br>\nБачить &nbsp;зосталось &nbsp;шляхів &nbsp;і &nbsp;мостів?<br>\nДруге &nbsp;сідло, &nbsp;як &nbsp;і &nbsp;перше, &nbsp;потерте:<br>\nТрапиться &nbsp;ж &nbsp;завжди &nbsp;когось &nbsp;підвести.<br>\n<br>\nА &nbsp;в &nbsp;дощову &nbsp;не &nbsp;комбайнову &nbsp;пору<br>\nБатько, &nbsp;- &nbsp;як &nbsp;сонце &nbsp;над &nbsp;хату &nbsp;– &nbsp;зрина.<br>\nКурям &nbsp;з &nbsp;кишені &nbsp;сипне &nbsp;серед &nbsp;двору<br>\nПершопшеничного &nbsp;першозерна.<br>\n<br>\nПівень &nbsp;на &nbsp;зернята &nbsp;вказує &nbsp;дзьобом,<br>\nСам &nbsp;же &nbsp;клювати &nbsp;не &nbsp;поспіша.<br>\nДовго &nbsp;скидає &nbsp;промаслену &nbsp;робу<br>\nБатькова &nbsp;добра &nbsp;й &nbsp;сувора &nbsp;душа…<br>\n<br>\n…Я &nbsp;коло &nbsp;того &nbsp;моторного &nbsp;спадку<br>\nДумав &nbsp;і &nbsp;плакав, &nbsp;і &nbsp;в &nbsp;тузі &nbsp;ходив.<br>\nЩо &nbsp;ж &nbsp;ти &nbsp;стоїш? &nbsp;Привези &nbsp;мені &nbsp;татка?<br>\nКлюч &nbsp;увімкнув &nbsp;і &nbsp;движка &nbsp;розбудив.<br>\n<br>\nВажко &nbsp;зітхнувши &nbsp;димком &nbsp;синюватим,<br>\nРоги &nbsp;потер &nbsp;він &nbsp;об &nbsp;руки &nbsp;мені,<br>\nМов &nbsp;– &nbsp;не &nbsp;спішіте &nbsp;до &nbsp;брухту &nbsp;здавати,<br>\nЩе &nbsp;по &nbsp;асфальту &nbsp;піду &nbsp;й &nbsp;по &nbsp;стерні.<br>\n<br>\nЗ &nbsp;другої &nbsp;перемикайте &nbsp;на &nbsp;третю,<br>\nТільки &nbsp;вловіть &nbsp;переключення &nbsp;мить…<br>\nБатько &nbsp;покинув &nbsp;курить &nbsp;перед &nbsp;смертю,<br>\nА &nbsp;двоколісний &nbsp;не &nbsp;здався, &nbsp;димить.<br>\n<br>\nСтав &nbsp;виглядати &nbsp;отця &nbsp;на &nbsp;причілку.<br>\nТільки &nbsp;ж &nbsp;з &nbsp;якої &nbsp;тепер &nbsp;сторони?<br>\nЇде &nbsp;наш &nbsp;батько &nbsp;– &nbsp;артільная &nbsp;бджілка, &nbsp;-<br>\nТа &nbsp;й &nbsp;не &nbsp;доїде &nbsp;уже &nbsp;з &nbsp;далини.<br>\n<br>\nРадість &nbsp;пшенична &nbsp;і &nbsp;сум &nbsp;неврожаїв…<br>\nНочі &nbsp;і &nbsp;дні, &nbsp;ночі &nbsp;і &nbsp;дні…<br>\nЇде &nbsp;наш &nbsp;батько, &nbsp;ось-ось &nbsp;під’їжджає.<br>\nТільки &nbsp;– &nbsp;у &nbsp;пам’яті.<br>\nТільки &nbsp;– &nbsp;в &nbsp;мені.<br>\n\n\n\n<br><br>\n"
}