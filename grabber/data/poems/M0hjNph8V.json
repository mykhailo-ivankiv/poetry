{
  "author": "XL-vuKxuX",
  "id": "M0hjNph8V",
  "title": "ТОВАРИШЕВІ",
  "link": "metrs_poem.php?poem=7478",
  "html": "\n<h4></h4>\n\n<a href=\"/metrs.php?id=100&amp;type=tvorch\" class=\"redhr1\">Творчість</a> |\n<a href=\"/metrs.php?id=100&amp;type=biogr\" class=\"redhr1\">Біографія</a> |\n<a href=\"/metrs.php?id=100&amp;type=critiques\" class=\"redhr1\">Критика</a>\n\n<h4>ТОВАРИШЕВІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯк &nbsp;ти &nbsp;думав, &nbsp;так &nbsp;і &nbsp;сталось,<br>\nТи &nbsp;вже &nbsp;й &nbsp;заручився.<br>\nПомагай &nbsp;же &nbsp;тобі, &nbsp;боже,<br>\nЩоб &nbsp;швидше &nbsp;женився.<br>\nНехай &nbsp;горе &nbsp;і &nbsp;здалека<br>\nВам &nbsp;не &nbsp;замаячить.<br>\nХотів &nbsp;би &nbsp;я &nbsp;вас &nbsp;щасливих<br>\nУкупці &nbsp;побачить;<br>\nПодивиться, &nbsp;як &nbsp;житиме<br>\nТовариш &nbsp;жонатий...<br>\nКоли &nbsp;ж &nbsp;небудь &nbsp;знайду &nbsp;стежку<br>\nДо &nbsp;твоєї &nbsp;хати.<br>\nДай &nbsp;вам, &nbsp;боже, &nbsp;стільки &nbsp;щастя,<br>\nСкільки &nbsp;в &nbsp;світі &nbsp;треба;<br>\nНехай &nbsp;на &nbsp;вас &nbsp;радість &nbsp;ллється<br>\nЗ &nbsp;високого &nbsp;неба.<br>\nЛюбітеся &nbsp;вірно, &nbsp;щиро,<br>\nЯк &nbsp;досі &nbsp;любилась,<br>\nЩоб &nbsp;на &nbsp;вас &nbsp;усі &nbsp;сусіди<br>\nТа &nbsp;не &nbsp;надивились.<br>\nЖивіть, &nbsp;голуб &nbsp;з &nbsp;голубкою,<br>\nЩастя &nbsp;наживайте,<br>\nТа &nbsp;і &nbsp;часом &nbsp;коли-небудь<br>\nКозака &nbsp;згадайте,<br>\nКотрий &nbsp;десь-то &nbsp;на &nbsp;чужині,<br>\nСердега &nbsp;убогий,<br>\nПіде &nbsp;шукать &nbsp;поміж &nbsp;людьми<br>\nСвоєї &nbsp;дороги;<br>\nКотрий &nbsp;вік &nbsp;свій &nbsp;промандрує<br>\nЗ &nbsp;пустими &nbsp;руками,<br>\nВставаючи &nbsp;й &nbsp;лягаючи,<br>\nВмиється &nbsp;сльозами;<br>\nКотрий &nbsp;піде &nbsp;шукать &nbsp;щастя,<br>\nТа &nbsp;й &nbsp;серце &nbsp;поколе...<br>\nЧи &nbsp;ти &nbsp;бачив, &nbsp;як &nbsp;мається<br>\nПерекотиполе?<br>\nБіжить &nbsp;собі &nbsp;через &nbsp;степи,<br>\nВітер &nbsp;повіває,<br>\nВідкіль, &nbsp;куди, &nbsp;за &nbsp;чим &nbsp;біжить,<br>\nІ &nbsp;само &nbsp;не &nbsp;знає...<br>\nА &nbsp;там, &nbsp;гляди, &nbsp;зачепилось<br>\nПобіля &nbsp;могили,<br>\nСтоїть, &nbsp;сохне &nbsp;поки &nbsp;його<br>\nСніги &nbsp;білі &nbsp;вкрили.<br>\nА &nbsp;весною &nbsp;нема &nbsp;й &nbsp;сліду.<br>\nІсходи &nbsp;все &nbsp;поле &nbsp;-<br>\nВже &nbsp;не &nbsp;знайдеш, &nbsp;куди &nbsp;й &nbsp;ділось<br>\nПерекотиполе.<br>\nОце, &nbsp;брате, &nbsp;моя &nbsp;доля...<br>\nДе &nbsp;ж &nbsp;то &nbsp;я &nbsp;спочину?<br>\nА &nbsp;може, &nbsp;й &nbsp;я &nbsp;коли-небудь<br>\nСвоє &nbsp;щастя &nbsp;стріну.\n\n\n<br><br>\n"
}