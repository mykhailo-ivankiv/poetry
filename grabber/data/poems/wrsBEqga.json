{
  "author": "sh73yNYqB",
  "id": "wrsBEqga",
  "title": "ЛАНЧОНЕТНИЙ ТРИПТИХ",
  "link": "/metrs_poem.php?poem=14454",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>ЛАНЧОНЕТНИЙ ТРИПТИХ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Приїхавши до Америки,<br>\nя працював посудомийником</i><br><br>\n1<br>\nНа &nbsp;потребі &nbsp;нью-йоркського &nbsp;\"давнтавну\"<br>\nвсе &nbsp;було &nbsp;захоплююче &nbsp;того &nbsp;року:<br>\nблимаючі &nbsp;виклики &nbsp;неонів,<br>\nпереяскравлені &nbsp;уста &nbsp;жінок,<br>\nпожмакана &nbsp;вата &nbsp;білого &nbsp;хліба,<br>\nякого &nbsp;я &nbsp;ніколи &nbsp;не &nbsp;мав &nbsp;вдосталь,<br>\nі &nbsp;навіть &nbsp;ланчонет &nbsp;на &nbsp;Верік &nbsp;вулиці,<br>\nде &nbsp;сотні &nbsp;тарілок, &nbsp;чашок &nbsp;і &nbsp;склянок<br>\nбули &nbsp;приятелі &nbsp;моїм &nbsp;рукам.<br>\n<br>\n2<br>\nЯ &nbsp;працював &nbsp;лише &nbsp; &nbsp;два &nbsp;місяці<br>\nв &nbsp;тій &nbsp;забігайлівці<br>\nі &nbsp;вперше &nbsp;за &nbsp;десятиліття &nbsp;наситився,<br>\nВсі &nbsp;мене &nbsp;приймали &nbsp;мирно:<br>\nтарілки, &nbsp;які &nbsp;трималися &nbsp;долонь,<br>\nне &nbsp;падали,<br>\nвласники-брати, &nbsp;гебрейської &nbsp;лагідности,<br>\nхуденька &nbsp;італійка,<br>\nяка &nbsp;тоншала &nbsp;під &nbsp;кожним &nbsp;поглядом,<br>\nі &nbsp;широкозада &nbsp;Джоузі,<br>\nщо &nbsp;розбовтувала &nbsp;і &nbsp;тривожила &nbsp;грудьми<br>\nгусте &nbsp;повітря<br>\nі &nbsp;мій &nbsp;спокій.<br>\n<br>\n3<br>\nЯ &nbsp;працював &nbsp;лише &nbsp;два &nbsp;місяці,<br>\nта &nbsp;цілих &nbsp;двадцять &nbsp;літ<br>\nмене &nbsp;тривожили &nbsp;примари<br>\nланчонетних &nbsp;снів.<br>\nАж &nbsp;одного &nbsp;дня<br>\nя &nbsp;не &nbsp;витримав,<br>\nпогнав &nbsp;до &nbsp;того &nbsp;ланчонету.<br>\nКоли &nbsp;зайшов &nbsp;-<br>\nна &nbsp;мене &nbsp;вдарила<br>\nвільготна &nbsp;чужість:<br>\nвсе &nbsp;переінакшилось &nbsp;за &nbsp;ті &nbsp;роки,<br>\nстало &nbsp;незнайоме &nbsp;-<br>\nлюди, &nbsp;двері, &nbsp;стіни, &nbsp;навіть &nbsp;посуд.<br>\n<br>\nВ &nbsp;ту &nbsp;хвилину &nbsp;часточка &nbsp;мого &nbsp;життя<br>\nненаче &nbsp;розчинилася &nbsp;в &nbsp;пливкій &nbsp;реальності,<br>\nпоблякла.<br>\n<br>\nІ &nbsp;не &nbsp;сниться &nbsp;більше.<br>\n<br>\nВідтоді &nbsp;я &nbsp;почуваюсь,<br>\nначе &nbsp;мені &nbsp;вирвано &nbsp;кусок &nbsp;минулого.\n\n\n<br><br>\n"
}