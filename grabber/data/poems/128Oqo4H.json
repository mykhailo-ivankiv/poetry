{
  "author": "Uiz_GU5j",
  "id": "128Oqo4H",
  "title": "ОСІННІЙ ВІЛЬШАНСЬКИЙ КРАЄВИД",
  "link": "/metrs_poem.php?poem=17422",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>ОСІННІЙ ВІЛЬШАНСЬКИЙ КРАЄВИД</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЗійшло, &nbsp;непам’яттю &nbsp;розмилось &nbsp;<br>\nвчорашнє, &nbsp;літнє, &nbsp;нетривке, &nbsp;<br>\nі &nbsp;пахолодь &nbsp;заповістилась, &nbsp;<br>\nі &nbsp;покотилось &nbsp;упівсили &nbsp;<br>\nна &nbsp;води, &nbsp;на &nbsp;гілля &nbsp;гінке, &nbsp;<br>\nзбезважене &nbsp;таке, &nbsp;легке. &nbsp;<br>\nНа &nbsp;ниви &nbsp;щедро &nbsp;спорожнілі, &nbsp;<br>\nна &nbsp;обмежовані &nbsp;гайки, &nbsp;<br>\nна &nbsp;стиглість &nbsp;тихої &nbsp;ріки &nbsp;<br>\nсхиляють &nbsp;хмари &nbsp;спорожнілі &nbsp;<br>\nсвої &nbsp;мальовані &nbsp;боки. &nbsp;<br>\nВідвічне, &nbsp;знане, &nbsp;українне, &nbsp;— &nbsp;<br>\nзлітає, &nbsp;котиться, &nbsp;тече, &nbsp;<br>\nяк &nbsp;покотьоло &nbsp;— &nbsp;швидкогінне, &nbsp;<br>\nз-під &nbsp;ніг, &nbsp;з-під &nbsp;рук, &nbsp;з-перед &nbsp;очей. &nbsp;<br>\nІ &nbsp;треба &nbsp;землю &nbsp;перемірять, &nbsp;<br>\nперемісить &nbsp;важку &nbsp;ріллю &nbsp;<br>\nі &nbsp;викликать &nbsp;із &nbsp;надвечір’я &nbsp;<br>\nзвичайну &nbsp;доленьку &nbsp;свою. &nbsp;<br>\nБо &nbsp;ж &nbsp;ти &nbsp;— &nbsp;це &nbsp;все: &nbsp;буденна &nbsp;втіха, &nbsp;<br>\nсвяткова &nbsp;згода &nbsp;голосів &nbsp;<br>\nі &nbsp;щіпка &nbsp;золотого &nbsp;сміху, &nbsp;<br>\nщо &nbsp;відсипалась &nbsp;на &nbsp;засів. &nbsp;<br>\nІ &nbsp;гірко &nbsp;думать &nbsp;про &nbsp;розлуку, &nbsp;<br>\nпро &nbsp;забуття, &nbsp;про &nbsp;вороття, &nbsp;<br>\nколи &nbsp;береш &nbsp;павуття &nbsp;в &nbsp;руку, &nbsp;<br>\nтаке &nbsp;легке, &nbsp;як &nbsp;і &nbsp;життя. &nbsp;<br>\n<br>\n\n\n\n<br><br>\n"
}