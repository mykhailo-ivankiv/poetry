{
  "author": "9eKE73LA",
  "id": "cGOm-p-_I",
  "title": "9. Розділ IX. Весна, і смерть, і світле воскресіння",
  "link": "/metrs_poem.php?poem=3312",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>9. Розділ IX. Весна, і смерть, і світле воскресіння</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВесна &nbsp;прийшла &nbsp;так &nbsp;якось &nbsp;несподівано! &nbsp;<br>\nЗима &nbsp;стояла &nbsp;міцно &nbsp;до &nbsp;пори. &nbsp;<br>\nВітри &nbsp;війнули &nbsp;з &nbsp;півдня. &nbsp;І &nbsp;тоді &nbsp;вона &nbsp;<br>\nнемов &nbsp;у &nbsp;Ворсклу &nbsp;з'їхала &nbsp;з &nbsp;гори. &nbsp;<br>\nЩе &nbsp;сніг &nbsp;ковтала &nbsp;повідь &nbsp;широченна, &nbsp;<br>\nі &nbsp;рала &nbsp;ждав &nbsp;іще &nbsp;тужавий &nbsp;лан. &nbsp;<br>\nА &nbsp;під &nbsp;горою &nbsp;вишня &nbsp;наречена &nbsp;<br>\nвже &nbsp;до &nbsp;віночка &nbsp;міряє &nbsp;туман. &nbsp;<br>\nПодовшав &nbsp;день. &nbsp;<br>\n<br>\nПолегшали &nbsp;ці &nbsp;тіні, &nbsp;<br>\n<br>\nвечірні &nbsp;тіні &nbsp;спогадів &nbsp;і &nbsp;хмар. &nbsp;<br>\nІ &nbsp;дика &nbsp;груша &nbsp;в &nbsp;білому &nbsp;цвітінні &nbsp;<br>\nна &nbsp;ціле &nbsp;поле &nbsp;світить, &nbsp;як &nbsp;ліхтар. &nbsp;<br>\n<br>\nУже &nbsp;в &nbsp;дітей &nbsp;порожевіли &nbsp;личка. &nbsp;<br>\nУже &nbsp;дощем &nbsp;надихалась &nbsp;рілля. &nbsp;<br>\nІ &nbsp;скрізь &nbsp;трава, &nbsp;травиченька, &nbsp;травичка! &nbsp;<br>\nІ &nbsp;сонце &nbsp;сипле &nbsp;квіти, &nbsp;як &nbsp;з &nbsp;бриля. &nbsp;<br>\n<br>\nВже &nbsp;онде &nbsp;щось &nbsp;і &nbsp;сіють &nbsp;у &nbsp;долині. &nbsp;<br>\nВже &nbsp;долітає &nbsp;пісня &nbsp;з &nbsp;далини. &nbsp;<br>\nВже &nbsp;горлиця &nbsp;аврукає &nbsp;в &nbsp;бруслині, &nbsp;<br>\nстоять &nbsp;в &nbsp;заплавах &nbsp;золоті &nbsp;лини. &nbsp;<br>\n<br>\nТут &nbsp;коло &nbsp;нас &nbsp;така &nbsp;зелена &nbsp;балочка, &nbsp;<br>\nтам &nbsp;озеро, &nbsp;не &nbsp;видно &nbsp;йому &nbsp;дна. &nbsp;<br>\nВже &nbsp;прилетіла &nbsp;голуба &nbsp;рибалочка, &nbsp;<br>\nніс &nbsp;в &nbsp;неї &nbsp;довгий, &nbsp;довший, &nbsp;ніж &nbsp;вона. &nbsp;<br>\n<br>\nВже &nbsp;й &nbsp;дикі &nbsp;гуси &nbsp;в &nbsp;небі &nbsp;пролітали, &nbsp;<br>\nвже &nbsp;й &nbsp;лебеді &nbsp;кричали &nbsp;крізь &nbsp;туман. &nbsp;<br>\nВже &nbsp;ходять &nbsp;в &nbsp;болотах &nbsp;біля &nbsp;Полтави &nbsp;<br>\nходуличник, &nbsp;крохаль &nbsp;і &nbsp;турухтан. &nbsp;<br>\n<br>\nВоскресли &nbsp;люди, &nbsp;хоч &nbsp;який &nbsp;хто &nbsp;квелий, &nbsp;<br>\nпісля &nbsp;облоги &nbsp;схожі &nbsp;на &nbsp;примар. &nbsp;<br>\nІ &nbsp;монастир &nbsp;з &nbsp;цвітіння &nbsp;тих &nbsp;жарделей &nbsp;<br>\nпливе &nbsp;у &nbsp;небо, &nbsp;як &nbsp;з &nbsp;рожевих &nbsp;хмар. &nbsp;<br>\n<br>\nО &nbsp;Боже &nbsp;духів &nbsp;і &nbsp;живої &nbsp;плоті! &nbsp;<br>\nЯ &nbsp;вперше &nbsp;усміхаюся, &nbsp;прости. &nbsp;<br>\nЯкась &nbsp;галузка &nbsp;в &nbsp;тому &nbsp;живоплоті &nbsp;<br>\nі &nbsp;та &nbsp;он &nbsp;пнеться, &nbsp;хоче &nbsp;розцвісти. &nbsp;<br>\n<br>\nВесна &nbsp;прийшла. &nbsp;Скасовано &nbsp;угоду. &nbsp;<br>\nВся &nbsp;Україна &nbsp;знову &nbsp;у &nbsp;вогні. &nbsp;<br>\nЦвіте &nbsp;земля, &nbsp;задивлена &nbsp;в &nbsp;свободу. &nbsp;<br>\nАж &nbsp;навіть &nbsp;жити &nbsp;хочеться &nbsp;мені. &nbsp;<br>\n<br>\nЯк &nbsp;гарно &nbsp;в &nbsp;хаті, &nbsp;як &nbsp;просторо &nbsp;в &nbsp;сінях! &nbsp;<br>\nЯк &nbsp;оживають &nbsp;ниви &nbsp;і &nbsp;сади! &nbsp;<br>\nА &nbsp;щоб &nbsp;хоч &nbsp;щось &nbsp;лишилось &nbsp;на &nbsp;насіння, &nbsp;<br>\nна &nbsp;Пасху &nbsp;їли &nbsp;хліб &nbsp;із &nbsp;лободи. &nbsp;<br>\n<br>\nІ &nbsp;знов &nbsp;лелека &nbsp;молиться &nbsp;до &nbsp;зірки. &nbsp;<br>\nКлинець &nbsp;городу &nbsp;хочу &nbsp;врожаю. &nbsp;<br>\nЄ &nbsp;жменя &nbsp;жита, &nbsp;маку &nbsp;є &nbsp;півмірки, &nbsp;<br>\nі &nbsp;чорнобривці, &nbsp;й &nbsp;трохи &nbsp;рижію. &nbsp;<br>\n<br>\nСпасибі, &nbsp;земле, &nbsp;за &nbsp;твої &nbsp;щедроти! &nbsp;<br>\nЗа &nbsp;білий &nbsp;цвіт, &nbsp;за &nbsp;те, &nbsp;що &nbsp;довші &nbsp;дні. &nbsp;<br>\nПрийшла &nbsp;весна. &nbsp;Сухоти &nbsp;є &nbsp;сухоти. &nbsp;<br>\nВсе &nbsp;гіршає &nbsp;і &nbsp;гіршає &nbsp;мені. &nbsp;<br>\n<br>\nУже &nbsp;од &nbsp;кашлю &nbsp;в &nbsp;грудях &nbsp;все &nbsp;зболіло. &nbsp;<br>\nТо &nbsp;в &nbsp;жар, &nbsp;то &nbsp;в &nbsp;хород &nbsp;кидає. &nbsp;Ну &nbsp;ось, &nbsp;<br>\nуже &nbsp;й &nbsp;моє &nbsp;намисто &nbsp;побіліло, &nbsp;<br>\nмов &nbsp;памороззю &nbsp;сизою &nbsp;взялось. &nbsp;<br>\n<br>\nЯк &nbsp;дивно, &nbsp;жар, &nbsp;але &nbsp;холонуть &nbsp;руки. &nbsp;<br>\nА &nbsp;солов'ї &nbsp;чогось &nbsp;як &nbsp;навісні! &nbsp;<br>\nСамотній &nbsp;добре, &nbsp;– &nbsp;жодної &nbsp;розлуки. &nbsp;<br>\nСухотним &nbsp;добре, &nbsp;– &nbsp;гаснуть &nbsp;навесні. &nbsp;<br>\n<br>\nОт &nbsp;тільки &nbsp;шкода, &nbsp;– &nbsp;вже &nbsp;не &nbsp;заспіваю. &nbsp;<br>\nГород &nbsp;глушіє, &nbsp;– &nbsp;вже &nbsp;не &nbsp;прополю. &nbsp;<br>\nЩодня &nbsp;ту &nbsp;ніч, &nbsp;як &nbsp;смерть, &nbsp;перепливаю, &nbsp;<br>\nЖиття, &nbsp;як &nbsp;промінь &nbsp;сонячний, &nbsp;ловлю. &nbsp;<br>\n<br>\nА &nbsp;дні &nbsp;стоять, &nbsp;– &nbsp;не &nbsp;хочеться &nbsp;тужити! &nbsp;<br>\nІ &nbsp;кожна &nbsp;пташка &nbsp;хатку &nbsp;собі &nbsp;в'є. &nbsp;<br>\n– &nbsp;Скажи, &nbsp;зозуле, &nbsp;скільки &nbsp;мені &nbsp;жити? &nbsp;– &nbsp;<br>\nКує &nbsp;зозуля… &nbsp;Цілий &nbsp;день &nbsp;кує… &nbsp;<br>\n<br>\nІван &nbsp;приходив. &nbsp;Так, &nbsp;посидів &nbsp;мовчки. &nbsp;<br>\nУстав, &nbsp;пішов, &nbsp;оглянувся &nbsp;з &nbsp;воріт. &nbsp;<br>\nЛише &nbsp;весна &nbsp;укинулась &nbsp;в &nbsp;листочки, &nbsp;<br>\nпідняв &nbsp;їх &nbsp;знову &nbsp;гетьман &nbsp;у &nbsp;похід. &nbsp;<br>\n<br>\nЗаграли &nbsp;знову &nbsp;труби &nbsp;до &nbsp;походу, &nbsp;<br>\nвійнуло &nbsp;громом &nbsp;з &nbsp;Тясьмина-ріки. &nbsp;<br>\nБогдан &nbsp;підняв &nbsp;козацтво &nbsp;за &nbsp;свободу, &nbsp;<br>\nуніверсалом &nbsp;обіслав &nbsp;полки. &nbsp;<br>\n<br>\n– &nbsp;І &nbsp;знов &nbsp;земля &nbsp;кипить &nbsp;у &nbsp;боротьбі. &nbsp;<br>\nІ &nbsp;знову &nbsp;я &nbsp;належу &nbsp;не &nbsp;собі, &nbsp;– &nbsp;<br>\nсказав &nbsp;Іван. &nbsp;Дивився, &nbsp;як &nbsp;востаннє. &nbsp;<br>\nТоркнув &nbsp;мене &nbsp;прощальними &nbsp;вустами. &nbsp;<br>\n<br>\nНе &nbsp;знала &nbsp;я, &nbsp;що &nbsp;сум &nbsp;такий &nbsp;огорне. &nbsp;<br>\nВмирати &nbsp;буду, &nbsp;– &nbsp;пом'яну &nbsp;добром. &nbsp;<br>\nКирея &nbsp;з &nbsp;вильотами &nbsp;чорна &nbsp;<br>\nв &nbsp;останній &nbsp;раз &nbsp;майнула &nbsp;за &nbsp;бугром. &nbsp;<br>\n<br>\nІ &nbsp;я, &nbsp;котрій &nbsp;давно &nbsp;вже &nbsp;все &nbsp;байдуже, &nbsp;<br>\nуже &nbsp;нічим &nbsp;я &nbsp;сльози &nbsp;не &nbsp;впиню. &nbsp;<br>\nПрощай, &nbsp;Іване, &nbsp;найвірніший &nbsp;друже, &nbsp;<br>\nшляхетна &nbsp;іскро &nbsp;вічного &nbsp;вогню! &nbsp;<br>\n<br>\nВиходить &nbsp;полк. &nbsp;Іван &nbsp;під &nbsp;корогвами. &nbsp;<br>\nІ &nbsp;я &nbsp;край &nbsp;шляху &nbsp;осторонь &nbsp;стою. &nbsp;<br>\nМоя &nbsp;душа &nbsp;здригнулася &nbsp;словами. &nbsp;<br>\nСпівають &nbsp;пісню, &nbsp;Боже &nbsp;мій, &nbsp;мою! &nbsp;<br>\n<br>\nІ &nbsp;\"Зелененький &nbsp;барвіночку\", &nbsp;<br>\n<br>\nй &nbsp;\"Не &nbsp;плач, &nbsp;не &nbsp;журися, &nbsp;<br>\n<br>\nа &nbsp;за &nbsp;свого &nbsp;миленького &nbsp;Богу &nbsp;помолися\". &nbsp;<br>\nІ &nbsp;про &nbsp;того &nbsp;козаченька, &nbsp;<br>\nщо &nbsp;їхав &nbsp;за &nbsp;Десну. &nbsp;<br>\n\"Рости, &nbsp;рости, &nbsp;дівчинонько, &nbsp;<br>\nна &nbsp;другу &nbsp;весну!\" &nbsp;<br>\nІ &nbsp;про &nbsp;воду &nbsp;каламутну, &nbsp;<br>\nчи &nbsp;не &nbsp;хвиля &nbsp;збила. &nbsp;<br>\nІ &nbsp;про &nbsp;ту &nbsp;дівчиноньку, &nbsp;<br>\nщо &nbsp;вірно &nbsp;любила. &nbsp;<br>\nІ &nbsp;про &nbsp;гору &nbsp;високую, &nbsp;<br>\nі &nbsp;про &nbsp;ту &nbsp;криницю… &nbsp;<br>\n<br>\nДівчата &nbsp;вчора &nbsp;берегом &nbsp;ішли, &nbsp;<br>\nта &nbsp;й &nbsp;заспівали: &nbsp;\"Ой &nbsp;не &nbsp;ходи, &nbsp;Грицю\". &nbsp;<br>\n<br>\nА &nbsp;я &nbsp;стояла… &nbsp;Що &nbsp;ж &nbsp;мені, &nbsp;кричати?.. &nbsp;<br>\nЯкі &nbsp;мені &nbsp;сказати &nbsp;їм &nbsp;слова?.. &nbsp;<br>\nДівчаточка, &nbsp;дівчатонька, &nbsp;дівчата! &nbsp;<br>\nЦю &nbsp;не &nbsp;співайте, &nbsp;я &nbsp;ж &nbsp;іще &nbsp;жива.\n\n\n<br><br>\n"
}