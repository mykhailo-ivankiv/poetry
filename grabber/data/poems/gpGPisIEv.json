{
  "author": "nLygzhXG",
  "id": "gpGPisIEv",
  "title": "ХАДЖІ ДМИТРО",
  "link": "metrs_poem.php?poem=7261",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>ХАДЖІ ДМИТРО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВін &nbsp;не &nbsp;вмирає! &nbsp;Там, &nbsp;на &nbsp;Балканах,<br>\nЗапливши &nbsp;кров'ю, &nbsp;лежить &nbsp;на &nbsp;схилі<br>\nДмитро &nbsp;в &nbsp;глибоких &nbsp;на &nbsp;грудях &nbsp;ранах,<br>\nКозак &nbsp;у &nbsp;цвіті &nbsp;в &nbsp;повній &nbsp;силі.<br>\n<br>\nЗ &nbsp;одного &nbsp;боку &nbsp;- &nbsp;замовкла &nbsp;зброя,<br>\nЗ &nbsp;другого &nbsp;- &nbsp;шабля &nbsp;злягла &nbsp;на &nbsp;шмаття.<br>\nЗмеркають &nbsp;очі &nbsp;в &nbsp;Дмитра-героя,<br>\nУста &nbsp;вергають &nbsp;важкі &nbsp;прокляття.<br>\n<br>\nДмитро &nbsp;конає, &nbsp;над &nbsp;ним &nbsp;яриться<br>\nЗахланне &nbsp;сонце &nbsp;ясним &nbsp;розмаєм.<br>\nСпіває &nbsp;пісню &nbsp;самотня &nbsp;жниця,<br>\nІ &nbsp;дужче &nbsp;кров'ю &nbsp;козак &nbsp;спливає.<br>\n<br>\nЖнива &nbsp;сьогодні. &nbsp;Співай, &nbsp;рабине,<br>\nСкорботну &nbsp;пісню! &nbsp;Грій, &nbsp;сонце, &nbsp;яро!<br>\nІ &nbsp;цім &nbsp;рабськім &nbsp;краї &nbsp;козак &nbsp;загине.<br>\nЗамовкни, &nbsp;серце, &nbsp;гамуй &nbsp;загару!<br>\n<br>\nДля &nbsp;кого &nbsp;в &nbsp;битві &nbsp;мета &nbsp;- &nbsp;свобода,<br>\nТой &nbsp;не &nbsp;вмирає! &nbsp;Того &nbsp;вітають<br>\nЗемля &nbsp;і &nbsp;небо, &nbsp;звір &nbsp;і &nbsp;природа,<br>\nСпівці &nbsp;про &nbsp;того &nbsp;пісні &nbsp;складають.<br>\n<br>\nТого &nbsp;покриє &nbsp;тінню &nbsp;орлиця,<br>\nІ &nbsp;вовк &nbsp;оближе &nbsp;криваві &nbsp;рани,<br>\nДля &nbsp;того &nbsp;сокіл, &nbsp;козацька &nbsp;птиця,<br>\nНайкращим &nbsp;братом &nbsp;у &nbsp;горі &nbsp;стане.<br>\n<br>\nНадійде &nbsp;вечір, &nbsp;місяць &nbsp;засяє,<br>\nПоміж &nbsp;зірками &nbsp;красно &nbsp;повисне.<br>\nПовіє &nbsp;вітер, &nbsp;байрак &nbsp;заграє...<br>\nЧаруй &nbsp;Балкани, &nbsp;повстанська &nbsp;пісне!<br>\n<br>\nІ &nbsp;вийдуть &nbsp;мавки &nbsp;в &nbsp;білій &nbsp;одежі,<br>\nЧудові &nbsp;співи &nbsp;розсиплють &nbsp;долом,<br>\nПерейдуть &nbsp;ніжно &nbsp;по &nbsp;трав &nbsp;мережі<br>\nІ &nbsp;в &nbsp;узголов'ї &nbsp;сядуть &nbsp;півколом.<br>\n<br>\nОдна &nbsp;лікує &nbsp;рани &nbsp;травою,<br>\nЦілує &nbsp;друга &nbsp;- &nbsp;дівча &nbsp;кохане.<br>\nТретя &nbsp;обкропить &nbsp;уста &nbsp;водою, &nbsp;-<br>\nДмитро &nbsp;всміхнеться &nbsp;і &nbsp;любо &nbsp;гляне:<br>\n<br>\n\"Скажіть, &nbsp;сестриці, &nbsp;де &nbsp;мій &nbsp;Караджа?<br>\nДе &nbsp;ділась &nbsp;вірна &nbsp;в &nbsp;боях &nbsp;дружина,<br>\nХоробрі &nbsp;друзі? &nbsp;Невже &nbsp;їх &nbsp;зраджу?<br>\nПорадуй &nbsp;словом &nbsp;- &nbsp;і &nbsp;хай &nbsp;загину!\"<br>\n<br>\nТа &nbsp;плещуть &nbsp;мавки &nbsp;вздовж &nbsp;хороводу,<br>\nВеселим &nbsp;співом &nbsp;сягають &nbsp;неба.<br>\nНавкруг &nbsp;витають &nbsp;до &nbsp;сонця &nbsp;сходу, &nbsp;-<br>\nКараджі &nbsp;духа &nbsp;шукати &nbsp;треба!<br>\n<br>\nСвітає &nbsp;в &nbsp;небі. &nbsp;А &nbsp;на &nbsp;Балканах<br>\nДмитро &nbsp;конає, &nbsp;запливши &nbsp;кров'ю.<br>\nІ &nbsp;лише &nbsp;вовк &nbsp;по &nbsp;кривавих &nbsp;ранах,<br>\nІ &nbsp;сонце &nbsp;гріє, &nbsp;гріє &nbsp;з &nbsp;любов'ю...<br><br><em>З болгарської, С. Ботеве на Приозівщині, 1940.</em>\n\n\n<br><br>\n"
}