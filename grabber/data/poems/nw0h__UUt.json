{
  "author": "rEGvgVvi",
  "id": "nw0h__UUt",
  "title": "ВИШНЕВИЙ ПОЛОН",
  "link": "metrs_poem.php?poem=9752",
  "html": "\n<h4></h4>\n\n<a href=\"/metrs.php?id=58&amp;type=tvorch\" class=\"redhr1\">Творчість</a> |\n<a href=\"/metrs.php?id=58&amp;type=biogr\" class=\"redhr1\">Біографія</a> |\n<a href=\"/metrs.php?id=58&amp;type=critiques\" class=\"redhr1\">Критика</a>\n\n<h4>ВИШНЕВИЙ ПОЛОН</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nАж &nbsp;до &nbsp;очей &nbsp;хустини,<br>\nяк &nbsp;хмарини,<br>\nпухкі &nbsp;й &nbsp;легкі &nbsp;біліють &nbsp;просто &nbsp;неба<br>\nі &nbsp;бджоли &nbsp;цяточками &nbsp;золотими<br>\n(квітки, &nbsp;та &nbsp;й &nbsp;годі!).<br>\nНене &nbsp;дорога,<br>\nходім &nbsp;до &nbsp;них: &nbsp;мо', &nbsp;нас &nbsp;до &nbsp;танцю &nbsp;візьмуть,<br>\nбо &nbsp;хочеться &nbsp;злетіти &nbsp;над &nbsp;землею,<br>\nбо &nbsp;серце &nbsp;прагне &nbsp;музики;<br>\nхай &nbsp;тіло<br>\nу &nbsp;річці &nbsp;ритму &nbsp;легко &nbsp;попливе!<br>\nХодімо, &nbsp;рідна...<br>\nКажеш: &nbsp;не &nbsp;дівчата,<br>\nа &nbsp;вишні &nbsp;то...<br>\nЦе &nbsp;ті, &nbsp;що &nbsp;в &nbsp;нас &nbsp;з-під &nbsp;вікон<br>\nвтекли &nbsp;шукати &nbsp;волі &nbsp;і &nbsp;весни<br>\n(хіба &nbsp;у &nbsp;нас &nbsp;були &nbsp;для &nbsp;них &nbsp;неволі?),<br>\nа &nbsp;вернуться &nbsp;аж &nbsp;десь &nbsp;посеред &nbsp;літа<br>\nв &nbsp;рум'яних &nbsp;спілих &nbsp;ягід?..<br>\nКоли &nbsp;так,<br>\nпіду &nbsp;за &nbsp;ними &nbsp;он &nbsp;отим &nbsp;струмочком,<br>\nщо &nbsp;медом &nbsp;пахне, &nbsp;молоком &nbsp;і &nbsp;глеєм,<br>\nвідлунює &nbsp;дитячими &nbsp;роками,<br>\nколи &nbsp;мені &nbsp;співала &nbsp;сумно &nbsp;ти:<br>\n<br>\nОй &nbsp;вишенько, &nbsp;та &nbsp;черешенько,<br>\nчом &nbsp;ягід &nbsp;не &nbsp;родиш,<br>\nчом &nbsp;ягід &nbsp;не &nbsp;родиш?<br>\nА &nbsp;з-під &nbsp;тої &nbsp;черешеньки<br>\nвода &nbsp;протікає,<br>\nвода &nbsp;протікає.<br>\nОй &nbsp;там &nbsp;козак &nbsp;молодесенький<br>\nконя &nbsp;напуває,<br>\nконя &nbsp;напуває.<br>\n- &nbsp;Ой &nbsp;не &nbsp;пий, &nbsp;коню, &nbsp;та &nbsp;оцюю &nbsp;воду,<br>\nце &nbsp;ж &nbsp;вода &nbsp;холодна,<br>\nце &nbsp;ж &nbsp;вода &nbsp;хододна.<br>\n- &nbsp;Ой &nbsp;як &nbsp;мені &nbsp;та &nbsp;її &nbsp;не &nbsp;пити,<br>\nяк &nbsp;вона &nbsp;солона,<br>\nяк &nbsp;вона &nbsp;солона?<br>\n<br>\nА &nbsp;й &nbsp;справді, &nbsp;он &nbsp;стоїть &nbsp;одна &nbsp;самотньо<br>\nі &nbsp;хилиться.<br>\nВпаде &nbsp;сторч &nbsp;головою<br>\nв &nbsp;кошлатий &nbsp;вітер &nbsp;спеки &nbsp;і &nbsp;дощів,<br>\nщо &nbsp;розметає &nbsp;цвіт &nbsp;у &nbsp;її &nbsp;недовгий<br>\nі &nbsp;прирече &nbsp;сердешну &nbsp;на &nbsp;сирітство.<br>\nУ &nbsp;неї &nbsp;є &nbsp;провина:<br>\nяк &nbsp;росла,<br>\nяк &nbsp;виросла,<br>\nяк &nbsp;вірно &nbsp;полюбила!<br>\n<br>\n...І &nbsp;до &nbsp;очей &nbsp;- &nbsp;не &nbsp;хустка,<br>\nа &nbsp;муар...<br>\n<br>\nЗа &nbsp;хвилею<br>\nПечора &nbsp;хвилю &nbsp;котить...\n\n\n<br><br>\n"
}