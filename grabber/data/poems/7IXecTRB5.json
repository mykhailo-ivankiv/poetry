{
  "author": "1BIp2mpC",
  "id": "7IXecTRB5",
  "title": "МІННЕ ПОЛЕ",
  "link": "metrs_poem.php?poem=13428",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>МІННЕ ПОЛЕ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМій &nbsp;друже, &nbsp;фрази &nbsp;містиків &nbsp;ніколи<br>\nне &nbsp;заміняли &nbsp;справжнього &nbsp;знаття.<br>\nТи &nbsp;бачив &nbsp;нескінченне &nbsp;мінне &nbsp;поле,<br>\nза &nbsp;межами &nbsp;якого &nbsp;- &nbsp;небуття.<br>\n<br>\nАле &nbsp;про &nbsp;все &nbsp;на &nbsp;світі &nbsp;забував &nbsp;ти,<br>\nколи &nbsp;серед &nbsp;сухого &nbsp;полину<br>\nналежало &nbsp;тобі &nbsp;розмінувати<br>\nв &nbsp;живій &nbsp;землі &nbsp;приховану &nbsp;війну.<br>\n<br>\nСапер, &nbsp;що &nbsp;знав &nbsp;усіх &nbsp;смертей &nbsp;секрети,<br>\nі &nbsp;ти &nbsp;- &nbsp;хлопчак, &nbsp;вразливий &nbsp;у &nbsp;біді, &nbsp;-<br>\nви &nbsp;кожну &nbsp;мить &nbsp;між &nbsp;подихом &nbsp;і &nbsp;смертю<br>\nудвох &nbsp;ділили &nbsp;порівну &nbsp;тоді.<br>\n<br>\nРусявий &nbsp;друг-сапер &nbsp;не &nbsp;мав &nbsp;заміни &nbsp;-<br>\nвін &nbsp;серце &nbsp;мав &nbsp;і &nbsp;руки &nbsp;золоті.<br>\nТи &nbsp;бачив &nbsp;пружний &nbsp;крок &nbsp;його &nbsp;до &nbsp;міни,<br>\nщо &nbsp;був &nbsp;останнім &nbsp;кроком &nbsp;у &nbsp;житті.<br>\n<br>\nТа &nbsp;не &nbsp;блукав &nbsp;ти &nbsp;стежкою &nbsp;кривою,<br>\nбо &nbsp;стежка &nbsp;у &nbsp;сапера &nbsp;лиш &nbsp;одна.<br>\nВід &nbsp;тебе &nbsp;під &nbsp;розкішною &nbsp;травою<br>\nі &nbsp;досі &nbsp;ще &nbsp;ховається &nbsp;війна.<br>\n<br>\nЇї &nbsp;осколок &nbsp;десь &nbsp;під &nbsp;серцем &nbsp;коле<br>\nі &nbsp;кожен &nbsp;крок, &nbsp;немов &nbsp;остання &nbsp;мить.<br>\nЖиття &nbsp;твоє &nbsp;- &nbsp;затишне &nbsp;мінне &nbsp;поле,<br>\nде &nbsp;кожна &nbsp;квітка &nbsp;вибухом &nbsp;грозить.<br>\n<br>\nЖиття &nbsp;висить &nbsp;на &nbsp;зрушеній &nbsp;дротині:<br>\nступнеш &nbsp;- &nbsp;і, &nbsp;може, &nbsp;небо &nbsp;спалахне,<br>\nі, &nbsp;може, &nbsp;ти &nbsp;комусь &nbsp;даруєш &nbsp;нині<br>\nжиття, &nbsp;яке &nbsp;у &nbsp;кожного &nbsp;одне.<br>\n<br>\nМій &nbsp;друже, &nbsp;фрази &nbsp;містиків &nbsp;- &nbsp;полова.<br>\nМежа &nbsp;буття &nbsp;тумана &nbsp;і &nbsp;хитка.<br>\nНе &nbsp;весь &nbsp;полин &nbsp;зів'ялий &nbsp;прополола<br>\nтвоя &nbsp;чутлива, &nbsp;зранена &nbsp;рука.<br>\n<br>\nТи &nbsp;йдеш, &nbsp;мій &nbsp;друже. &nbsp;Нерви &nbsp;- &nbsp;мов &nbsp;дротини.<br>\nВ &nbsp;ногах &nbsp;трава &nbsp;холодна &nbsp;і &nbsp;німа.<br>\nЖиття &nbsp;чи &nbsp;смерть! &nbsp;А &nbsp;ти &nbsp;вже &nbsp;не &nbsp;дитина.<br>\nЛиш &nbsp;крок &nbsp;- &nbsp;до &nbsp;міни...<br>\nВибору &nbsp;нема!\n\n\n<br><br>\n"
}