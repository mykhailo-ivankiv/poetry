{
  "author": "wQJmopux",
  "id": "Jd-ttyg1",
  "title": "ТА БУЛО У МАТЕРІ ЧОТИРИ СИНИ...",
  "link": "metrs_poem.php?poem=5337",
  "html": "\n<h4></h4>\n\n<a href=\"/metrs.php?id=53&amp;type=tvorch\" class=\"redhr1\">Творчість</a> |\n<a href=\"/metrs.php?id=53&amp;type=biogr\" class=\"redhr1\">Біографія</a> |\n<a href=\"/metrs.php?id=53&amp;type=critiques\" class=\"redhr1\">Критика</a>\n\n<h4>ТА БУЛО У МАТЕРІ ЧОТИРИ СИНИ...</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТа &nbsp;було &nbsp;у &nbsp;матері &nbsp;чотири &nbsp;сини.<br>\n(Люлі-люлі. &nbsp;Гойда-хить).<br>\nКолисала &nbsp;їх, &nbsp;поки &nbsp;мала &nbsp;силу.<br>\nВиросли &nbsp;- &nbsp;пустила &nbsp;у &nbsp;світ.<br>\n<br>\nЯк &nbsp;прощались &nbsp;- &nbsp;присягали, &nbsp;звісно,<br>\nМи &nbsp;ж &nbsp;тобі &nbsp;і &nbsp;те &nbsp;і &nbsp;се:<br>\nІ &nbsp;любов &nbsp;довічну, &nbsp;і &nbsp;вірну &nbsp;пісню<br>\nУ &nbsp;своєму &nbsp;серці &nbsp;принесем.<br>\n<br>\nТа &nbsp;й &nbsp;пішли &nbsp;собі &nbsp;на &nbsp;чотири &nbsp;боки:<br>\nХто &nbsp;плаями, &nbsp;хто &nbsp;шосе.<br>\nСнопувались &nbsp;дні, &nbsp;скиртувались &nbsp;роки,<br>\nЗабувалось &nbsp;те &nbsp;і &nbsp;се.<br>\n<br>\nВ &nbsp;того &nbsp;жінка &nbsp;вийшла &nbsp;якась &nbsp;невправна,<br>\nВ &nbsp;того &nbsp;клопоту &nbsp;як &nbsp;гусей.<br>\nТретій &nbsp;побивавсь: &nbsp;\"Діла &nbsp;державні\".<br>\nА &nbsp;четвертий &nbsp;- &nbsp;те &nbsp;і &nbsp;се.<br>\n<br>\nМати &nbsp;працювала &nbsp;в &nbsp;городній &nbsp;бригаді<br>\nІ &nbsp;любила &nbsp;борщ &nbsp;пісний.<br>\nПеред &nbsp;сном, &nbsp;бувало, &nbsp;вмикала &nbsp;радіо,<br>\nЯк &nbsp;передавали &nbsp;пісні.<br>\n<br>\nА &nbsp;роки &nbsp;летіли, &nbsp;мов &nbsp;сиві &nbsp;коні...<br>\nВже &nbsp;й &nbsp;недобачати &nbsp;стала.<br>\nНад &nbsp;очима &nbsp;клала &nbsp;дашком &nbsp;долоні &nbsp;- &nbsp;<br>\nЖдала-виглядала.<br>\n<br>\nНа &nbsp;двадцяте &nbsp;літо &nbsp;сини &nbsp;згадали,<br>\nВдарили &nbsp;у &nbsp;поли &nbsp;скрушно.<br>\nЗрештою, &nbsp;на &nbsp;карті... &nbsp;село &nbsp;відшукали &nbsp;- &nbsp;<br>\nРушили.<br>\n<br>\nЗа &nbsp;поріг &nbsp;ступили:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;\"Здрастуй, &nbsp;ненько,<br>\nВибачай, &nbsp;що &nbsp;трохи &nbsp;запізно.<br>\nТак &nbsp;зате &nbsp;ж &nbsp;тобі &nbsp;ми, &nbsp;хоч &nbsp;і &nbsp;далеченько,<br>\nА &nbsp;таки &nbsp;ж &nbsp;принесли &nbsp;пісню\".<br>\n<br>\n\"То &nbsp;сідайте, &nbsp;діти. &nbsp;Дарма &nbsp;що &nbsp;тісно,<br>\nДяка, &nbsp;що &nbsp;згадали &nbsp;мене.<br>\nА &nbsp;найбільша &nbsp;дяка &nbsp;вам &nbsp;за &nbsp;пісню!<br>\nТо, &nbsp;синочки, &nbsp;хто &nbsp;ж &nbsp;почне?\"<br>\n<br>\nПерший &nbsp;зашарівся, &nbsp;наче &nbsp;ружа,<br>\nДругий &nbsp;прикусив &nbsp;губу.<br>\nТретій &nbsp;наполохано: &nbsp;\"А &nbsp;чи &nbsp;зручно?\"<br>\nА &nbsp;четвертий &nbsp;каже: &nbsp;\"Забув\".<br>\n<br>\nІ &nbsp;чогось &nbsp;так &nbsp;боязко &nbsp;озираються,<br>\nМовби &nbsp;хтось &nbsp;у &nbsp;шию &nbsp;жене.<br>\nПочекала &nbsp;мати<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;та &nbsp;й &nbsp;знов &nbsp;питається:<br>\n\"Ну, &nbsp;так &nbsp;хто &nbsp;ж, &nbsp;синочки, &nbsp;почне?\"<br>\n<br>\nМовчать...<br>\nТо &nbsp;послала &nbsp;їм &nbsp;долівку &nbsp;ряднами,<br>\nА &nbsp;собі &nbsp;у &nbsp;голови &nbsp;- &nbsp;кужіль.<br>\nПеред &nbsp;сном &nbsp;ввімкнула &nbsp;звично &nbsp;радіо:<br>\nХай &nbsp;уже &nbsp;співають &nbsp;чужі.\n\n\n<br><br>\n"
}