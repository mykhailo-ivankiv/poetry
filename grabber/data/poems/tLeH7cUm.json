{
  "author": "r07fyO21Y",
  "id": "tLeH7cUm",
  "title": "ПОЛІТ КРІЗЬ БУРЮ",
  "link": "metrs_poem.php?poem=8876",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>ПОЛІТ КРІЗЬ БУРЮ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПружнаста &nbsp;віхола &nbsp;—<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;прудка &nbsp;підпора &nbsp;крилам.<br>\nБоріння. &nbsp;Зрив. &nbsp;Упертий &nbsp;рев &nbsp;стрибка.<br>\nЯк &nbsp;нудно &nbsp;пахне &nbsp;тулуб &nbsp;літака &nbsp;<br>\nрозпеченим &nbsp;металом &nbsp;і &nbsp;мастилом!<br>\nЯк &nbsp;ухають, &nbsp;працюючи &nbsp;навзаводи,<br>\nмотори!<br>\nВигук. &nbsp;Вихлоп. &nbsp;Спазм. &nbsp;Виття.<br>\nБрести &nbsp;крізь &nbsp;ніч, &nbsp;<br>\nв &nbsp;морозній &nbsp;хузі &nbsp;плавати,<br>\nнести &nbsp;моє &nbsp;малесеньке &nbsp;життя...<br>\nНапружено, &nbsp;аж &nbsp;пальці &nbsp;побіліли,<br>\nчіпляюсь &nbsp;за &nbsp;дюралієвий &nbsp;плинт<br>\nі &nbsp;прислухаюсь, &nbsp;як &nbsp;гребе &nbsp;під &nbsp;крила<br>\nгустенну &nbsp;бурю &nbsp;працьовитий &nbsp;гвинт.<br>\nГреби &nbsp;поглибше, &nbsp;далі &nbsp;й &nbsp;далі &nbsp;вгвинчуй<br>\nдесяток &nbsp;тихих &nbsp;людських &nbsp;існувань &nbsp;<br>\nтуди,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;пруг,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;фронт,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;бій,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;грань,<br>\nде &nbsp;кожен &nbsp;—<br>\nсам, &nbsp;самітний, &nbsp;поєдинчий, &nbsp;— &nbsp;<br>\nстрибне &nbsp;в &nbsp;ревіння, &nbsp;в &nbsp;хаос, &nbsp;в &nbsp;хлань. &nbsp;<br>\nЦе &nbsp;буде &nbsp;грань &nbsp;життя &nbsp;мого. &nbsp;<br>\nНе &nbsp;знаю, &nbsp;—<br>\nкінець &nbsp;чи &nbsp;грань?<br>\nМої &nbsp;сімнадцять &nbsp;літ &nbsp;<br>\nя &nbsp;в &nbsp;пам'яті &nbsp;квапливо &nbsp;проглядаю, &nbsp;<br>\nпечальний &nbsp;список &nbsp;бідочок &nbsp;і &nbsp;бід. &nbsp;<br>\nНе &nbsp;бідкаюсь. &nbsp;Даремно. &nbsp;Ні &nbsp;до &nbsp;чого. &nbsp;<br>\nКому? &nbsp;Тобі, &nbsp;Іване &nbsp;Хомичу? &nbsp;<br>\nОт &nbsp;знов &nbsp;на &nbsp;мене &nbsp;він &nbsp;поглянув &nbsp;строго, &nbsp;<br>\nнемов &nbsp;почув, &nbsp;як &nbsp;гірко &nbsp;я &nbsp;мовчу.<br>\nЗа &nbsp;мною &nbsp;слідом &nbsp;ти &nbsp;крізь &nbsp;отвір &nbsp;ступиш, &nbsp;<br>\nза &nbsp;мною &nbsp;звалишся &nbsp;у &nbsp;прірву, &nbsp;в &nbsp;круговерть, &nbsp;<br>\nзаціпиш &nbsp;зуби, &nbsp;<br>\nсталь &nbsp;кільця &nbsp;поцупиш &nbsp;<br>\nі &nbsp;трапиш &nbsp;в &nbsp;сніг &nbsp;<br>\nчи &nbsp;вгрузнеш &nbsp;в &nbsp;смерть.<br>\nТи &nbsp;зробиш &nbsp;все, &nbsp;як &nbsp;я, &nbsp;<br>\nа &nbsp;може, &nbsp;навіть &nbsp;краще, &nbsp;<br>\nхоч &nbsp;я &nbsp;— &nbsp;молодша &nbsp;<br>\nй &nbsp;легше &nbsp;долечу, &nbsp;<br>\nта &nbsp;ти &nbsp;пройшов &nbsp;<br>\nтакі &nbsp;безжальні &nbsp;хащі, &nbsp;<br>\nде &nbsp;вмерла &nbsp;б &nbsp;я, &nbsp;Іване &nbsp;Хомичу! &nbsp;<br>\nПро &nbsp;мене &nbsp;знаєш &nbsp;більше, &nbsp;аніж &nbsp;кажеш. &nbsp;<br>\nНеприязнь &nbsp;тліє &nbsp;нишком, &nbsp;наче &nbsp;трут. &nbsp;<br>\nВдивляєшся, &nbsp;<br>\nчекаєш, &nbsp;<br>\nміриш, &nbsp;<br>\nважиш, &nbsp;—<br>\nне &nbsp;вірить &nbsp;людям &nbsp;— &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;твій &nbsp;щоденний &nbsp;труд.<br>\nЯ &nbsp;знаю &nbsp;це, &nbsp;і &nbsp;злюсь, &nbsp;і &nbsp;зневажаю, &nbsp;<br>\nале &nbsp;убік &nbsp;очей &nbsp;не &nbsp;відведу, &nbsp;<br>\nбо &nbsp;ні &nbsp;жаху, &nbsp;ні &nbsp;сумніву &nbsp;не &nbsp;маю<br>\nперед &nbsp;лицем &nbsp;того, &nbsp;на &nbsp;що &nbsp;іду. &nbsp;<br>\nМене &nbsp;від &nbsp;спільного &nbsp;походу &nbsp;не &nbsp;відділить &nbsp;<br>\nні &nbsp;зір &nbsp;колючий, &nbsp;<br>\nні &nbsp;колючий &nbsp;дріт,<br>\nі &nbsp;я &nbsp;зумію &nbsp;тілом &nbsp;власним &nbsp;втілить &nbsp;<br>\nтой &nbsp;досвід &nbsp;мій, &nbsp;<br>\nякий &nbsp;би &nbsp;міг &nbsp;знесилить, &nbsp;<br>\nале &nbsp;став &nbsp;силою &nbsp;прожитих &nbsp;трудно &nbsp;літ, &nbsp;— &nbsp;<br>\nїх &nbsp;темний &nbsp;подих &nbsp;розпачу &nbsp;опік, &nbsp;<br>\nжалка &nbsp;образа &nbsp;відшмагала &nbsp;їх, &nbsp;<br>\nу &nbsp;горлі &nbsp;згорбивсь, &nbsp;<br>\nзщуливсь &nbsp;і &nbsp;знеміг<br>\nмоїх &nbsp;питань &nbsp;невикричаний &nbsp;крик. &nbsp;<br>\nДві &nbsp;тисячі &nbsp;сто &nbsp;дев'яносто &nbsp;днів, &nbsp;— &nbsp;<br>\nі &nbsp;в &nbsp;кожен &nbsp;з &nbsp;них &nbsp;я &nbsp;входила, &nbsp;як &nbsp;в &nbsp;біль, &nbsp;<br>\nнемов &nbsp;крізь &nbsp;терня, &nbsp;дерлася &nbsp;крізь &nbsp;гнів. &nbsp;<br>\nДві &nbsp;тисячі &nbsp;сто &nbsp;дев'яносто &nbsp;днів, &nbsp;— &nbsp;<br>\nі &nbsp;я &nbsp;не &nbsp;впала, &nbsp;<br>\nй &nbsp;винесла &nbsp;звідтіль<br>\nнедоторканну &nbsp;кладь &nbsp;надій &nbsp;і &nbsp;почуттів, &nbsp;<br>\nяк &nbsp;здобуток &nbsp;моїх &nbsp;німих &nbsp;зусиль. &nbsp;<br>\nЯ &nbsp;— &nbsp;не &nbsp;сама, &nbsp;<br>\nбула &nbsp;я &nbsp;не &nbsp;сама<br>\nв &nbsp;своїй &nbsp;хитливій &nbsp;утлій &nbsp;самоті. &nbsp;<br>\nЯ &nbsp;бачила, &nbsp;<br>\nщо &nbsp;не &nbsp;сховає &nbsp;тьма<br>\nвеликої &nbsp;просвітлості &nbsp;путі.<br>\nЯ &nbsp;бачила,<br>\nя &nbsp;прагнула &nbsp;до &nbsp;них, &nbsp;<br>\nпрокладачів &nbsp;незміряних &nbsp;доріг, &nbsp;<br>\nдо &nbsp;доброї &nbsp;жадоби &nbsp;їх &nbsp;робіт,<br>\nдо &nbsp;їхніх &nbsp;спільних &nbsp;радощів &nbsp;і &nbsp;бід,<br>\nдо &nbsp;їхніх &nbsp;роздумів, &nbsp;і &nbsp;планів, &nbsp;і &nbsp;нарад,<br>\nдо &nbsp;їхніх &nbsp;здвигнутих &nbsp;мільйонним &nbsp;маршем<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;свят…<br>\n— &nbsp;Дивись, &nbsp;Оксано, &nbsp;ось &nbsp;тобі &nbsp;на &nbsp;свято, &nbsp;— &nbsp;<br>\nблакитноокий, &nbsp;наче &nbsp;трошки &nbsp;журний, &nbsp;<br>\nслова &nbsp;звучать, &nbsp;як &nbsp;завше, &nbsp;хриплувато, &nbsp;<br>\nа &nbsp;тон &nbsp;удано &nbsp;жвавий &nbsp;і &nbsp;бравурний.<br>\n— &nbsp;Приніс &nbsp;тобі &nbsp;дарунків &nbsp;небагато, &nbsp;<br>\n\"Кобзар\" &nbsp;в &nbsp;оправі, &nbsp;ще &nbsp;й &nbsp;пенал<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;фігурний. &nbsp;—<br>\nЦе &nbsp;батько &nbsp;мій, &nbsp;<br>\nце &nbsp;наш &nbsp;Василь,<br>\nмій &nbsp;тато.<br>\nТому &nbsp;шість &nbsp;років. &nbsp;<br>\nДільше &nbsp;як &nbsp;шість &nbsp;років. &nbsp;<br>\nПереджовтневі &nbsp;смерки &nbsp;прохолодні. &nbsp;<br>\nІще &nbsp;на &nbsp;сходах &nbsp;чую &nbsp;шурхіт &nbsp;кроків, &nbsp;— &nbsp;<br>\nвін &nbsp;знов &nbsp;страшенно &nbsp;втомлений &nbsp;сьогодні, &nbsp;<br>\nале &nbsp;ввійде &nbsp;в &nbsp;кімнату &nbsp;так, &nbsp;неначе &nbsp;<br>\nз-під &nbsp;душу &nbsp;вибіг &nbsp;чи &nbsp;прийшов &nbsp;з &nbsp;футболу, &nbsp;<br>\nлише &nbsp;на &nbsp;шиї &nbsp;синя &nbsp;жилка &nbsp;скаче &nbsp;<br>\nі &nbsp;біля &nbsp;губ &nbsp;проклалась &nbsp;зморшка &nbsp;квола.<br>\n<br>\n<br>\nМи &nbsp;вийшли &nbsp;втрьох. &nbsp;<br>\nДзвінке, &nbsp;як &nbsp;бронза, &nbsp;листя &nbsp;<br>\nбриніло, &nbsp;впавши &nbsp;на &nbsp;алеї &nbsp;парку. &nbsp;<br>\nЗа &nbsp;чорними &nbsp;кущами &nbsp;переярку &nbsp;<br>\nпідморгували &nbsp;вікна &nbsp;передмістя. &nbsp;<br>\nХитання &nbsp;тіней, &nbsp;<br>\nтемряви &nbsp;несталість,<br>\nдва &nbsp;силуети &nbsp;—<br>\nбатька &nbsp;й &nbsp;мами &nbsp;Віри.<br>\nВін &nbsp;взяв &nbsp;її &nbsp;за &nbsp;руку: &nbsp;<br>\n— &nbsp;Що &nbsp;б &nbsp;не &nbsp;сталось,<br>\nне &nbsp;похитнись, &nbsp;не &nbsp;втрать &nbsp;своєї &nbsp;віри... &nbsp;— &nbsp;<br>\nНе &nbsp;втратити &nbsp;своєї &nbsp;віри? &nbsp;Ні,<br>\nВона &nbsp;її &nbsp;не &nbsp;втратила &nbsp;й &nbsp;в &nbsp;ту &nbsp;мить, &nbsp;<br>\nяк &nbsp;ми &nbsp;почули,<br>\nщо &nbsp;дзвінок &nbsp;гримить<br>\nв &nbsp;переддосвітній &nbsp;чуйній &nbsp;тишині.<br>\nІ &nbsp;він &nbsp;підвівся &nbsp;вдягнений.<br>\nЗ &nbsp;постелі<br>\nзвелася &nbsp;мати.<br>\nГрюк &nbsp;дверей &nbsp;раптовий.<br>\nВ &nbsp;квартиру &nbsp;струнко &nbsp;увійшов &nbsp;військовий<br>\nу &nbsp;довгополій &nbsp;негнучкій &nbsp;шинелі.<br>\nМене &nbsp;обнявши, &nbsp;кам'яніє &nbsp;мама,<br>\nа &nbsp;батько,<br>\nкрісло &nbsp;сунувши &nbsp;в &nbsp;куток,<br>\nсидить, &nbsp;вдивившись &nbsp;невідривно &nbsp;й &nbsp;прямо<br>\nу &nbsp;кожен &nbsp;їхній &nbsp;рух &nbsp;і &nbsp;крок.<br>\nНа &nbsp;стінці &nbsp;висне &nbsp;збита &nbsp;набік &nbsp;рама.<br>\nРозкидано &nbsp;хапливо &nbsp;стос &nbsp;книжок.<br>\nЗ &nbsp;чорнильниці &nbsp;повзе &nbsp;лілова &nbsp;пляма<br>\nна &nbsp;зошита &nbsp;мого &nbsp;листок.<br>\nПовзе, &nbsp;як &nbsp;пляма, &nbsp;втома &nbsp;і &nbsp;знемога,<br>\nстрясає &nbsp;тілом &nbsp;тихий &nbsp;дрож &nbsp;тривог.<br>\nНа &nbsp;нас &nbsp;востаннє &nbsp;глянув &nbsp;він &nbsp;з &nbsp;порога.<br>\nМи &nbsp;тільки &nbsp;вдвох. &nbsp;<br>\nМи &nbsp;вдвох.<br>\nСхилившись, &nbsp;мати &nbsp;підняла &nbsp;з &nbsp;долівки<br>\nпортрет, &nbsp;—<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;давно &nbsp;він &nbsp;висів &nbsp;в &nbsp;нашім &nbsp;домі. &nbsp;<br>\nНа &nbsp;грудях &nbsp;батька &nbsp;навкіс &nbsp;три &nbsp;нашивки &nbsp;<br>\nі &nbsp;зірка &nbsp;на &nbsp;суконному &nbsp;шоломі, &nbsp;<br>\nТаким &nbsp;стояв &nbsp;на &nbsp;кручах &nbsp;придніпрових, &nbsp;<br>\nтаким &nbsp;доходив &nbsp;аж &nbsp;до &nbsp;львівських &nbsp;стін, &nbsp;<br>\nтаким &nbsp;пішов &nbsp;в &nbsp;супроводі &nbsp;військових, &nbsp;<br>\nзодягнених &nbsp;так &nbsp;само, &nbsp;як &nbsp;і &nbsp;він. &nbsp; &nbsp;<br>\nКазала &nbsp;мати: &nbsp;— &nbsp;Помилка. &nbsp;Страшна. &nbsp;<br>\nДурна. &nbsp;Кричуща. &nbsp;Скоро &nbsp;буде &nbsp;вдома. &nbsp;— &nbsp;<br>\nМинали &nbsp;дні &nbsp;і &nbsp;тижні. &nbsp;<br>\nПуть &nbsp;відома:<br>\nдо &nbsp;підворітні, &nbsp;в &nbsp;сіни, &nbsp;до &nbsp;вікна.<br>\nДесятки &nbsp;рук &nbsp;в &nbsp;віконце &nbsp;тягнуть &nbsp;клунки, &nbsp;—<br>\nцибуля, &nbsp;хліб, &nbsp;жовтаве &nbsp;сало, &nbsp;сіль.<br>\nНа &nbsp;клаптиках, &nbsp;принесених &nbsp;звідтіль,<br>\nслова &nbsp;про &nbsp;те,<br>\nщо &nbsp;все &nbsp;гаразд,<br>\nцілунки,<br>\nяк &nbsp;вчиться &nbsp;Ксана?<br>\nТвій &nbsp;Василь.<br>\nТут &nbsp;довгі &nbsp;черги &nbsp;помилок &nbsp;таких, &nbsp;<br>\nяк &nbsp;з &nbsp;батьком. &nbsp;<br>\nЯ &nbsp;вже &nbsp;пізнавала &nbsp;їх &nbsp;—<br>\nналяканих &nbsp;бабунь, &nbsp;заплаканих &nbsp;дружин. &nbsp;<br>\nОн &nbsp;теща &nbsp;Шведова. &nbsp;Он &nbsp;Голубенків &nbsp;син. &nbsp;<br>\nА &nbsp;он &nbsp;Марієчка, &nbsp;<br>\nчорнява &nbsp;і &nbsp;гнучка,<br>\nактора &nbsp;нашого &nbsp;знайомого &nbsp;дочка. &nbsp;<br>\nМи &nbsp;з &nbsp;нею &nbsp;часто &nbsp;вкупі &nbsp;повертались, &nbsp;<br>\nпорожні &nbsp;кошики &nbsp;додому &nbsp;несучи. &nbsp;<br>\nПозиченими &nbsp;з &nbsp;різних &nbsp;п'єс &nbsp;здавались &nbsp;<br>\nїї &nbsp;примовки, &nbsp;репліки, &nbsp;плачі. &nbsp;<br>\nВона &nbsp;поїхала &nbsp;весною &nbsp;на &nbsp;село, &nbsp;<br>\nпро &nbsp;родичів &nbsp;казала &nbsp;і &nbsp;про &nbsp;дачі, &nbsp;<br>\nа &nbsp;я &nbsp;тягла &nbsp;все &nbsp;менші &nbsp;передачі, &nbsp; &nbsp;<br>\nбо &nbsp;в &nbsp;мами &nbsp;грошей &nbsp;зовсім &nbsp;не &nbsp;було. &nbsp;<br>\nКоли, &nbsp;притиснувшись &nbsp;до &nbsp;стінки &nbsp;в &nbsp;підворітні, &nbsp;<br>\nчекала &nbsp;я, &nbsp;щоб &nbsp;в &nbsp;сіни &nbsp;увійти, &nbsp;— &nbsp;<br>\nдбайливий &nbsp;дотик &nbsp;рук &nbsp;<br>\nчи &nbsp;усміх &nbsp;негпомітний, &nbsp;<br>\nмиттєвий &nbsp;дар &nbsp;людської &nbsp;теплоти, &nbsp;— &nbsp;<br>\nякий &nbsp;потрібний, &nbsp;<br>\nдорогий, &nbsp;<br>\nпривітний, &nbsp; &nbsp;<br>\nякий &nbsp;ласкавий &nbsp;<br>\nбув &nbsp;для &nbsp;мене &nbsp;ти! &nbsp;<br>\nУ &nbsp;пам'яті &nbsp;я &nbsp;збережу &nbsp;навік &nbsp;<br>\nі &nbsp;вчительки &nbsp;уважність &nbsp;обережну, &nbsp;<br>\nі &nbsp;з &nbsp;другом &nbsp;батька &nbsp;бесіду &nbsp;бентежну &nbsp;<br>\nпро &nbsp;те, &nbsp;яким &nbsp;є &nbsp;справжній &nbsp;більшовик. &nbsp;<br>\nІ &nbsp;от &nbsp;кінчивсь &nbsp;етап &nbsp;життя &nbsp;один:<br>\n<br>\nНема &nbsp;чого &nbsp;ходити &nbsp;в &nbsp;караулку, &nbsp;<br>\nнема &nbsp;чого &nbsp;прийомних &nbsp;ждать &nbsp;годин,— &nbsp;<br>\nназад &nbsp;додому, &nbsp;до &nbsp;свого &nbsp;притулку &nbsp;<br>\nіду &nbsp;з &nbsp;каструлькою &nbsp;схололих &nbsp;картоплин &nbsp;<br>\nі &nbsp;довго &nbsp;човгаю &nbsp;по &nbsp;нашому &nbsp;провулку, &nbsp;<br>\nлякаючись &nbsp;віддати &nbsp;їй &nbsp;цидулку, &nbsp;<br>\nщо &nbsp;він &nbsp;— &nbsp;на &nbsp;вислання, &nbsp;<br>\nщо &nbsp;він...<br>\n<br>\n<br>\n...Підкинуло. &nbsp;Здригнулось. &nbsp;Зашкребло. &nbsp;<br>\nЗатнувся &nbsp;подих. &nbsp;Оберт. &nbsp;Шарудіння. &nbsp;<br>\nВ &nbsp;ілюмінатор &nbsp;щільно &nbsp;влип &nbsp;Павло, &nbsp;<br>\nІван &nbsp;Хомич &nbsp;вчепився &nbsp;за &nbsp;сидіння.<br>\nЯ, &nbsp;глянувши &nbsp;в &nbsp;напівзамерзле &nbsp;скло, &nbsp;<br>\nгрізне &nbsp;й &nbsp;барвисте &nbsp;вгледіла &nbsp;видіння, &nbsp;<br>\nпереблиски &nbsp;вогнів &nbsp;<br>\nу &nbsp;чорноті &nbsp;внизу, &nbsp;<br>\nчервоні, &nbsp;жовті &nbsp;і &nbsp;зелені &nbsp;траси &nbsp;<br>\nстрибучих &nbsp;рисок. &nbsp;<br>\nСполох, &nbsp;як &nbsp;в &nbsp;грозу.<br>\nЗабагровілих &nbsp;хмар &nbsp;раптові &nbsp;обертаси. &nbsp;<br>\nМотори &nbsp;рвуть &nbsp;на &nbsp;повному &nbsp;газу. &nbsp;<br>\nБляшанки, &nbsp;паки, &nbsp;ящики, &nbsp;припаси &nbsp;<br>\nпереповзають &nbsp;з &nbsp;боку &nbsp;в &nbsp;інший &nbsp;бік. &nbsp;<br>\nПунктир &nbsp;смертей &nbsp;<br>\nпромчався &nbsp;повз &nbsp;і &nbsp;зник, &nbsp;<br>\nі &nbsp;знову &nbsp;тьма, &nbsp;<br>\nі &nbsp;знов &nbsp;сліпуча &nbsp;різь<br>\nіскринок, &nbsp;бризок, &nbsp;вогників, &nbsp;блискіток. &nbsp;<br>\nРозверзлись &nbsp;хмари. &nbsp;<br>\nВгору &nbsp;потяглись<br>\nрозжарені &nbsp;ножі &nbsp;розлючених &nbsp;зеніток. &nbsp;<br>\nРевуть &nbsp;мотори, &nbsp;<br>\nаж &nbsp;гогочуть, &nbsp;<br>\nаж<br>\nриплять &nbsp;хрящі &nbsp;бляшаної &nbsp;кабіни. &nbsp;<br>\nВ &nbsp;горлянці &nbsp;згус &nbsp;ковток &nbsp;гіркої &nbsp;слини. &nbsp;<br>\nУ &nbsp;хвіст &nbsp;машини &nbsp;люто &nbsp;пре &nbsp;вантаж... &nbsp;<br>\nЯ &nbsp;радше &nbsp;з &nbsp;подиху &nbsp;моторів, &nbsp;<br>\nніж &nbsp;з &nbsp;радісного &nbsp;крику &nbsp;бортстрільця, &nbsp;<br>\nдізналася &nbsp;про &nbsp;тишину &nbsp;просторів, &nbsp;<br>\nяка &nbsp;нас &nbsp;оточила &nbsp;без &nbsp;кінця, &nbsp;<br>\nлиш &nbsp;дальні &nbsp;залпи &nbsp;сплеском &nbsp;вогнепаду &nbsp;<br>\nще &nbsp;шарпали &nbsp;і &nbsp;злили &nbsp;горизонт. &nbsp;<br>\nПілот &nbsp;ввійшов, &nbsp;<br>\nквадратик &nbsp;шоколаду &nbsp;<br>\nпогриз, &nbsp;<br>\nсказав:<br>\n &nbsp;<br>\n<br>\n— &nbsp;Перелетіли &nbsp;фронт.<br>\nІ &nbsp;знову &nbsp;цідиться &nbsp;мертвотна &nbsp;синь &nbsp;плафонів, &nbsp;<br>\nПавло &nbsp;знов &nbsp;мостить &nbsp;в &nbsp;ранці &nbsp;кожну, &nbsp;річ;<br>\nзабившись &nbsp;в &nbsp;темний &nbsp;кут, &nbsp;на &nbsp;відкиднім &nbsp;ослоні &nbsp;<br>\nпохнюпився &nbsp;Іван &nbsp;Хомич. &nbsp;<br>\nЩо &nbsp;він &nbsp;надумав &nbsp;отієї &nbsp;ночі, &nbsp;<br>\nсторонячись &nbsp;людей, &nbsp;<br>\nна &nbsp;самоті,<br>\nодин &nbsp;в &nbsp;своїм &nbsp;душевнім &nbsp;худосоччі,<br>\nодин &nbsp;в &nbsp;своїм &nbsp;одлюдницькім &nbsp;житті?<br>\n\"Дівча &nbsp;дівчам,<br>\nале &nbsp;не &nbsp;розгадаю,<br>\nпо &nbsp;виразу &nbsp;очей &nbsp;не &nbsp;розберу, &nbsp;<br>\nчи &nbsp;змучена, &nbsp;чи &nbsp;злякана &nbsp;до &nbsp;краю,<br>\nчи, &nbsp;може, &nbsp;грає &nbsp;з &nbsp;нами &nbsp;лживу &nbsp;гру.<br>\nЯ &nbsp;недаремно &nbsp;радив &nbsp;командиру<br>\nне &nbsp;йти &nbsp;на &nbsp;пробу,<br>\nя &nbsp;б &nbsp;застосував &nbsp;<br>\nі &nbsp;тут &nbsp;чітку, &nbsp;здорову &nbsp;недовіру,<br>\nне &nbsp;без &nbsp;підстав &nbsp;— &nbsp;ні, &nbsp;ні! &nbsp;— &nbsp;не &nbsp;без &nbsp;підстав. &nbsp;<br>\nЯких &nbsp;причин &nbsp;таємна, &nbsp;скрита &nbsp;сила<br>\nїї &nbsp;сюди, &nbsp;в &nbsp;літак &nbsp;цей, &nbsp;привела? &nbsp;<br>\nЧи &nbsp;виправдань &nbsp;своїх &nbsp;батьків &nbsp;схотіла, &nbsp;<br>\nчи &nbsp;відплатить, &nbsp;як &nbsp;зрадниця &nbsp;мала?<br>\nНе &nbsp;йде &nbsp;про &nbsp;честь &nbsp;батьківського &nbsp;займення, &nbsp;—<br>\nпід &nbsp;материнським &nbsp;прізвищем &nbsp;вона<br>\nвписалася &nbsp;в &nbsp;народне &nbsp;ополчення,<br>\nанкети &nbsp;не &nbsp;заповнивши &nbsp;сповна.<br>\nЯ &nbsp;викрив &nbsp;фальш<br>\nі &nbsp;зразу &nbsp;ж &nbsp;генералу<br>\nдоклав,<br>\nщо &nbsp;з &nbsp;нею &nbsp;так, &nbsp;мовляв, &nbsp;і &nbsp;так.<br>\nДарма.<br>\nНемов &nbsp;і &nbsp;не &nbsp;почув &nbsp;сигналу,<br>\nа &nbsp;нині &nbsp;й &nbsp;сам &nbsp;садив &nbsp;її &nbsp;в &nbsp;літак.<br>\nЩо &nbsp;ж, &nbsp;довіряйте,<br>\nхоч &nbsp;свою &nbsp;довіру<br>\nдоводите &nbsp;занадто &nbsp;гаряче,<br>\nта &nbsp;вас &nbsp;ще &nbsp;гарячіше &nbsp;припече,<br>\nколи &nbsp;вона &nbsp;дограє &nbsp;гру &nbsp;нещиру<br>\nі &nbsp;в &nbsp;слушний &nbsp;час &nbsp;до &nbsp;німців &nbsp;утече...»<br>\n<br>\nЙого &nbsp;терзав, &nbsp;давив &nbsp;і &nbsp;тряс &nbsp;<br>\nпідозри &nbsp;заздрий &nbsp;рик, &nbsp;— &nbsp;<br>\nяк &nbsp;чад, &nbsp;струмів &nbsp;він &nbsp;поміж &nbsp;нас, &nbsp;<br>\nяк &nbsp;сизий &nbsp;присок, &nbsp;пік. &nbsp;<br>\nБосоніж &nbsp;присок &nbsp;перейду, &nbsp;<br>\nпрорву &nbsp;біду, &nbsp;мов &nbsp;чад, &nbsp;мов &nbsp;тьму, &nbsp;<br>\nі &nbsp;свій &nbsp;солдатський &nbsp;хліб &nbsp;прийму, &nbsp;<br>\nяк &nbsp;всі, &nbsp;в &nbsp;однім &nbsp;ряду. &nbsp;<br>\nІти &nbsp;отак, &nbsp;іти &nbsp;отак, &nbsp;<br>\nне &nbsp;повертати &nbsp;вбік,<br>\nхоча &nbsp;проник &nbsp;і &nbsp;в &nbsp;цей &nbsp;літак<br>\nглухий, &nbsp;злобливий &nbsp;рик.<br>\nВже &nbsp;не &nbsp;прикличе &nbsp;він &nbsp;біди,<br>\nз &nbsp;дороги &nbsp;не &nbsp;зіб'є,<br>\nбо &nbsp;знаю &nbsp;я,<br>\nза &nbsp;що &nbsp;й &nbsp;куди<br>\nнесу &nbsp;життя &nbsp;своє.<br>\nІ &nbsp;я &nbsp;побачила &nbsp;в &nbsp;імлі,<br>\nу &nbsp;синій &nbsp;зморі &nbsp;літака, &nbsp;<br>\nяк &nbsp;простяглася &nbsp;звіддалі<br>\nдо &nbsp;мене &nbsp;спогадів &nbsp;рука, &nbsp;—<br>\nвона &nbsp;щедротно &nbsp;подає,<br>\nщоб &nbsp;я &nbsp;напитися &nbsp;могла,<br>\nгустим &nbsp;питвом &nbsp;життя &nbsp;моє<br>\nу &nbsp;суміші &nbsp;добра &nbsp;і &nbsp;зла.<br>\nУ &nbsp;ньому &nbsp;— &nbsp;гіркість, &nbsp;плач, &nbsp;і &nbsp;прах,<br>\nі &nbsp;сонце, &nbsp;й &nbsp;сталь, &nbsp;і &nbsp;сміх,<br>\nІ &nbsp;іскри &nbsp;в &nbsp;маминих &nbsp;очах,<br>\nі &nbsp;темна &nbsp;туга &nbsp;їх.<br>\nЗадивлені &nbsp;в &nbsp;любов &nbsp;і &nbsp;даль,<br>\nживі, &nbsp;живі, &nbsp;живі<br>\nвони &nbsp;були &nbsp;і &nbsp;в &nbsp;ту &nbsp;прощальну &nbsp;мить,<br>\nколи &nbsp;між &nbsp;нами &nbsp;сірі &nbsp;вартові<br>\nстояли, &nbsp;щоб &nbsp;до &nbsp;неї &nbsp;не &nbsp;пустить.<br>\n &nbsp;<br>\n<br>\nТоді &nbsp;мене &nbsp;учителька &nbsp;забрала.<br>\nА &nbsp;далі &nbsp;– &nbsp;дитбудинок. &nbsp;Старший &nbsp;клас.<br>\nНавчання, &nbsp;праця, &nbsp;витримка &nbsp;тривала &nbsp;<br>\nі &nbsp;роздуми &nbsp;про &nbsp;себе &nbsp;і &nbsp;про &nbsp;час.<br>\nЛисти &nbsp;від &nbsp;мами &nbsp;в &nbsp;м'ятому &nbsp;конверті.<br>\nдиректор &nbsp;сам &nbsp;розпитував: &nbsp;звідкіль?..<br>\nЩо &nbsp;принесуть &nbsp;пояснення &nbsp;одверті?<br>\nЗ &nbsp;ким &nbsp;поділити &nbsp;неподільний &nbsp;біль? &nbsp;<br>\nНе &nbsp;все &nbsp;було &nbsp;самотністю &nbsp;і &nbsp;болем, &nbsp;— &nbsp;<br>\nбув &nbsp;труд, &nbsp;і &nbsp;гурт, &nbsp;і &nbsp;регіт &nbsp;згаряча, &nbsp;<br>\nі &nbsp;шум &nbsp;весни, &nbsp;і &nbsp;захват &nbsp;волейболом, &nbsp;<br>\nі &nbsp;хлопець &nbsp;хлопцем, &nbsp;і &nbsp;дівчам &nbsp;дівча. &nbsp;<br>\nНе &nbsp;раз &nbsp;Павло &nbsp;— &nbsp;секретар &nbsp;осередку &nbsp;— &nbsp;<br>\nпідходив, &nbsp;щось &nbsp;казав &nbsp;і &nbsp;замовкав, &nbsp;<br>\nдопомагав &nbsp;мені &nbsp;вдягти &nbsp;жакетку &nbsp;<br>\nта &nbsp;й &nbsp;біг, &nbsp;пославшись &nbsp;на &nbsp;негайність &nbsp;справ. &nbsp;<br>\nВ &nbsp;любимий &nbsp;батьків &nbsp;парк &nbsp; &nbsp;<br>\nми &nbsp;з &nbsp;ним &nbsp;ходили &nbsp;часом, &nbsp;<br>\nтеплішало, &nbsp;коли &nbsp;торкався &nbsp;він &nbsp;руки,<br>\nа &nbsp;в &nbsp;ту &nbsp;неділю &nbsp;рушили &nbsp;всім &nbsp;класом &nbsp;<br>\nна &nbsp;Люботинські &nbsp;затишні &nbsp;ставки. &nbsp;<br>\nВерталися &nbsp;в &nbsp;вінках, &nbsp;в &nbsp;піснях, &nbsp;в &nbsp;ігрі, &nbsp;в &nbsp;розгоні, &nbsp;<br>\nПавло &nbsp;поперед &nbsp;всіх &nbsp;стрибав, &nbsp;смішив &nbsp;мене. &nbsp;<br>\nВже &nbsp;з &nbsp;першого &nbsp;обличчя &nbsp;на &nbsp;пероні &nbsp;<br>\nми &nbsp;прочитали:<br>\nсталось &nbsp;щось &nbsp;страшне. &nbsp;<br>\nЯ &nbsp;до &nbsp;кінця, &nbsp;до &nbsp;старості, &nbsp;до &nbsp;скону &nbsp;<br>\nзапам'ятаю &nbsp;тишину, &nbsp;<br>\nюрбу &nbsp;на &nbsp;площі, &nbsp;<br>\nгучномовця &nbsp;конус, &nbsp;<br>\nхрипіння &nbsp;пауз, &nbsp;<br>\nфраз &nbsp;вагу &nbsp;жахну. &nbsp;<br>\nКоли &nbsp;розходилися &nbsp;люди, &nbsp;— &nbsp;<br>\nбули &nbsp;вони &nbsp;уже &nbsp;і &nbsp;ті, &nbsp;й &nbsp;не &nbsp;ті. &nbsp;<br>\nВелике &nbsp;діло &nbsp;праведного &nbsp;суду &nbsp;<br>\nїх &nbsp;спільним &nbsp;ділом &nbsp;стало &nbsp;у &nbsp;житті. &nbsp;<br>\nВони &nbsp;ідуть, &nbsp;—<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;невже &nbsp;пройдуть &nbsp;повз &nbsp;мене, &nbsp;<br>\nмене &nbsp;на &nbsp;бік &nbsp;одсторонивши &nbsp;знов? &nbsp;<br>\nЇх &nbsp;шереги, &nbsp;<br>\nїх &nbsp;кличі, &nbsp;<br>\nїх &nbsp;знамена &nbsp;—<br>\nмої,<br>\nяк &nbsp;дух, &nbsp;як &nbsp;плоть &nbsp;моя &nbsp;і &nbsp;кров.<br>\nНевже &nbsp;я &nbsp;справді &nbsp;марна &nbsp;й &nbsp;негодяща,<br>\nщоб &nbsp;внесок &nbsp;мій &nbsp;придатися &nbsp;не &nbsp;міг?<br>\nВони &nbsp;ідуть. &nbsp;Дорога &nbsp;їх &nbsp;— &nbsp;найтяжча<br>\nзі &nbsp;всіх &nbsp;людьми &nbsp;прокладених &nbsp;доріг.<br>\n\"Брати &nbsp;і &nbsp;сестри!\"<br>\nТак &nbsp;по-людськи &nbsp;вперше.<br>\nЯк &nbsp;відповім &nbsp;йому?<br>\nЯк &nbsp;відповім?<br>\nТой &nbsp;комуніст, &nbsp;що &nbsp;впав, &nbsp;в &nbsp;його &nbsp;тюрмі &nbsp;померши<br>\nі &nbsp;в &nbsp;нього &nbsp;вірячи, &nbsp;— &nbsp;він &nbsp;батьком &nbsp;був &nbsp;моїм.<br>\nЙого &nbsp;загибель &nbsp;— &nbsp;також &nbsp;наша &nbsp;втрата,<br>\nбезглузда &nbsp;втрата &nbsp;в &nbsp;битві &nbsp;двох &nbsp;світів.<br>\nХто &nbsp;займе &nbsp;місце &nbsp;впалого &nbsp;солдата?<br>\nВони &nbsp;ідуть. &nbsp;Твій &nbsp;час &nbsp;наспів.<br>\n\"Брати &nbsp;і &nbsp;сестри\".<br>\nЯк &nbsp;же &nbsp;відповісти?<br>\nЯк &nbsp;звать &nbsp;мене &nbsp;тепер?<br>\nДочка?<br>\nЧия?<br>\nНе &nbsp;він &nbsp;один,<br>\nа &nbsp;це &nbsp;— &nbsp;всі &nbsp;комуністи<br>\nна &nbsp;мене &nbsp;кличуть,<br>\nі &nbsp;підводжусь &nbsp;я,<br>\nі &nbsp;разом &nbsp;з &nbsp;ними &nbsp;я &nbsp;піду &nbsp;до &nbsp;краю,<br>\nі &nbsp;разом &nbsp;з &nbsp;ними &nbsp;змірю &nbsp;шлях &nbsp;оцей,<br>\nне &nbsp;перерву,<br>\nне &nbsp;зраджу,<br>\nне &nbsp;зламаю<br>\nпуті &nbsp;моїх &nbsp;батьків, &nbsp;путі &nbsp;моїх &nbsp;дітей.<br>\n &nbsp;<br>\n<br>\nКоли &nbsp;всім &nbsp;класом &nbsp;ми &nbsp;до &nbsp;військкомату &nbsp;<br>\nпішли &nbsp;й &nbsp;просили &nbsp;в &nbsp;армію &nbsp;забрать, &nbsp;<br>\nтам, &nbsp;одібравши &nbsp;хлопців, &nbsp;може, &nbsp;п'ять, &nbsp;<br>\nпогнали &nbsp;геть &nbsp;компанію &nbsp;строкату. &nbsp;<br>\nСебе &nbsp;ми &nbsp;відчували &nbsp;півлюдьми. &nbsp;<br>\nКуди &nbsp;ж &nbsp;іти? &nbsp;І &nbsp;от &nbsp;знайшли &nbsp;у &nbsp;місті &nbsp;<br>\nПотрібне &nbsp;діло. &nbsp;Записались &nbsp;ми &nbsp;<br>\nНа &nbsp;курси, &nbsp;звані &nbsp;курсами &nbsp;радистів. &nbsp;<br>\nТоді &nbsp;з'явивсь &nbsp;Іван &nbsp;Хомич. &nbsp;<br>\nВін &nbsp;брав<br>\nод &nbsp;нас &nbsp;заяви, &nbsp;посвідки, &nbsp;анкети. &nbsp;<br>\nПитав, &nbsp;порившись &nbsp;в &nbsp;вороху &nbsp;заяв:<br>\nхто &nbsp;дід? &nbsp;хто &nbsp;батько? &nbsp;звідки? &nbsp;як &nbsp;ти? &nbsp;дети?<br>\nВін &nbsp;зберігав,<br>\nвін &nbsp;пильно &nbsp;доглядав,<br>\nпровіривши &nbsp;до &nbsp;крапки &nbsp;і &nbsp;до &nbsp;риски,<br>\nжиттів &nbsp;недовгих &nbsp;наших &nbsp;списки,<br>\nзатиснуті &nbsp;в &nbsp;бляшаних &nbsp;клямрах &nbsp;справ.<br>\nПостановили &nbsp;мало &nbsp;не &nbsp;відразу<br>\nзарахувать &nbsp;курсантами &nbsp;наш &nbsp;клас,<br>\nлише &nbsp;про &nbsp;мене &nbsp;не &nbsp;було &nbsp;наказу,<br>\nнарешті &nbsp;появивсь &nbsp;і &nbsp;цей &nbsp;наказ.<br>\nВагавсь, &nbsp;як &nbsp;видно, &nbsp;на &nbsp;моїй &nbsp;заяві<br>\nІван &nbsp;Хомич &nbsp;поставити &nbsp;свій &nbsp;гриф...<br>\nНе &nbsp;довго &nbsp;вчилась &nbsp;я &nbsp;радистській &nbsp;справі, &nbsp;—<br>\nзвалилась.<br>\nЖар. &nbsp;Жага. &nbsp;Верзіння.<br>\nТиф.<br>\nПроснулась &nbsp;в &nbsp;родички &nbsp;з &nbsp;Холодної &nbsp;гори, &nbsp;<br>\nдва &nbsp;місяці &nbsp;пролежавши &nbsp;в &nbsp;гарячці &nbsp;<br>\nна &nbsp;кривоногій, &nbsp;ветхій &nbsp;розкладачці, &nbsp; &nbsp;<br>\nметаючись &nbsp;з &nbsp;тривоги &nbsp;і &nbsp;жари, &nbsp;<br>\nі &nbsp;вибрела &nbsp;на &nbsp;вулиці &nbsp;пустинні,<br>\nпострижена, &nbsp;збентежена, &nbsp;слаба, &nbsp;— &nbsp;<br>\nдесь &nbsp;там &nbsp;на &nbsp;мене &nbsp;друзі &nbsp;ждать &nbsp;повинні, &nbsp;<br>\nтам &nbsp;мій &nbsp;обов'язок, &nbsp;<br>\nі &nbsp;труд &nbsp;мій, &nbsp;<br>\nі &nbsp;судьба.<br>\n &nbsp;<br>\n<br>\nСіпнувши &nbsp;двері, &nbsp;збила &nbsp;я &nbsp;гачок, &nbsp;<br>\nі, &nbsp;протягом &nbsp;підхоплений, &nbsp;під &nbsp;ноги &nbsp;<br>\nшугнув &nbsp;шумливий, &nbsp;довгий &nbsp;звій &nbsp;стрічок, &nbsp;<br>\nжмутки &nbsp;соломи, &nbsp;курява &nbsp;підлоги. &nbsp;<br>\nНа &nbsp;чорній &nbsp;дошці &nbsp;— &nbsp;крейда &nbsp;дбалих &nbsp;вправ, &nbsp;<br>\nтаблиці &nbsp;Морзе &nbsp;білі &nbsp;крапки &nbsp;й &nbsp;риски. &nbsp;<br>\nАнтенні &nbsp;рами. &nbsp;Книги &nbsp;без &nbsp;оправ. &nbsp;<br>\nКривих &nbsp;верньєрів[1] &nbsp;ебонітні &nbsp;диски. &nbsp;<br>\nПлакати &nbsp;й &nbsp;клапті, &nbsp;запхані &nbsp;у &nbsp;кут. &nbsp;<br>\nІ &nbsp;я &nbsp;одна &nbsp;в &nbsp;безмовності &nbsp;просторій &nbsp;<br>\nпокинутих &nbsp;поспішно &nbsp;аудиторій &nbsp;<br>\nрадистських &nbsp;курсів. &nbsp;<br>\nЯ &nbsp;одна &nbsp;отут.<br>\nЗабули &nbsp;попередить? &nbsp;Не &nbsp;хотіли &nbsp;<br>\nз &nbsp;собою &nbsp;брати?.. &nbsp;<br>\nПавле, &nbsp;як &nbsp;же &nbsp;ти... &nbsp;<br>\nНе &nbsp;скрикнути. &nbsp;<br>\nЩе &nbsp;раз &nbsp;зібрати &nbsp;сили. &nbsp;<br>\nНе &nbsp;тратить &nbsp;часу. &nbsp;<br>\nЗ &nbsp;Харкова &nbsp;піти.<br>\n &nbsp;<br>\n<br>\nСпустошеність &nbsp;площі,<br>\nде &nbsp;протяг &nbsp;по &nbsp;полю &nbsp;асфальтному &nbsp;вивів<br>\nузори &nbsp;похмурі &nbsp;і &nbsp;чорні, &nbsp;як &nbsp;траурні &nbsp;ленти &nbsp;вінків, &nbsp;—<br>\nце &nbsp;звихрений &nbsp;попіл &nbsp;паперів,<br>\nпопалених &nbsp;наспіх &nbsp;архівів,<br>\nпотоптаний &nbsp;погар &nbsp;писання,<br>\nуривки &nbsp;обвуглених &nbsp;слів.<br>\nБезлюддя &nbsp;печальних &nbsp;кварталів.<br>\nДухмяність &nbsp;тонка &nbsp;листопаду.<br>\nЧасами &nbsp;гарматним &nbsp;розкатом &nbsp;проноситься<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;в &nbsp;тишині<br>\nрозпачливе &nbsp;рикання &nbsp;лева &nbsp;з &nbsp;розбомбленого<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;зоосаду, &nbsp;—<br>\nвін, &nbsp;скровлений, &nbsp;сильний, &nbsp;безумний, &nbsp;<br>\nвмирає &nbsp;уже &nbsp;три &nbsp;дні.<br>\nНі, &nbsp;ця &nbsp;тишина &nbsp;не &nbsp;тихіша &nbsp;<br>\nза &nbsp;гуки, &nbsp;розриви &nbsp;й &nbsp;обвали &nbsp;<br>\nза &nbsp;ляск &nbsp;запопадний &nbsp;зеніток, &nbsp;<br>\nза &nbsp;брязкіт &nbsp;осколків &nbsp;о &nbsp;брук, &nbsp;<br>\nза &nbsp;вибух,<br>\nодсвічений &nbsp;багро &nbsp;в &nbsp;дзеркальній &nbsp;стіні &nbsp;п'єдесталу, &nbsp;<br>\nзвідкіль &nbsp;нам &nbsp;говорить &nbsp;Шевченко &nbsp;<br>\nрозгніваним &nbsp;порухом &nbsp;рук.<br>\nПродзвонять &nbsp;підківки &nbsp;патрульних.<br>\nПроцюкають &nbsp;кроки &nbsp;старечі,<br>\nі &nbsp;дивляться &nbsp;люди &nbsp;й &nbsp;будинки &nbsp;пустими &nbsp;очима &nbsp;біди.<br>\nПоникши &nbsp;на &nbsp;лавці, &nbsp;холону,<br>\nхилю &nbsp;упокорено &nbsp;плечі,<br>\nшукаю &nbsp;у &nbsp;звивинах &nbsp;мозку &nbsp;надії &nbsp;зітерті &nbsp;сліди.<br>\n— &nbsp;Оксано! &nbsp;— &nbsp;раптово &nbsp;і &nbsp;різко.<br>\n— &nbsp;Оксано! &nbsp;Яка &nbsp;ж &nbsp;бо &nbsp;я &nbsp;рада... &nbsp;—<br>\nМарійки, &nbsp;схвильовані &nbsp;руки &nbsp;розмотують &nbsp;хустки<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;кайму.<br>\n— &nbsp;Лишилась?.. &nbsp;Недовго &nbsp;чекати.<br>\nТікають. &nbsp;Кінчилась &nbsp;їх &nbsp;влада.<br>\nНічого &nbsp;я &nbsp;їм &nbsp;не &nbsp;забуду. &nbsp;За &nbsp;все &nbsp;розрахунок &nbsp;візьму. &nbsp;—<br>\nМарійчині &nbsp;тіняві &nbsp;очі, &nbsp;Марійчині &nbsp;губи &nbsp;вологі<br>\nі &nbsp;щось &nbsp;небувале, &nbsp;незнане, &nbsp;нове &nbsp;і &nbsp;небачене &nbsp;в &nbsp;них.<br>\nВід &nbsp;неї &nbsp;відсахуюсь, &nbsp;повна &nbsp;іще &nbsp;потайної &nbsp;тривоги,<br>\nі &nbsp;морок &nbsp;раптовий &nbsp;між &nbsp;нами,<br>\nміж &nbsp;мною &nbsp;й &nbsp;тобою,<br>\nпроліг.<br>\n— &nbsp;Я &nbsp;слухаю &nbsp;радіо...<br>\nВермахт. &nbsp;Культура. &nbsp;Берлін. &nbsp;Європейці. &nbsp;<br>\nБоїшся? &nbsp;Зголосимось &nbsp;разом. &nbsp;<br>\nОбидві &nbsp;ми &nbsp;– &nbsp;жертви &nbsp;Чека… &nbsp;—<br>\nЯ &nbsp;зводжусь.<br>\nДві &nbsp;тіні &nbsp;тріпочуть<br>\nна &nbsp;жовтій &nbsp;піщаній &nbsp;алейці.<br>\nУдарю.<br>\nДо &nbsp;болю, &nbsp;до &nbsp;крику &nbsp;назад &nbsp;розмахнулась &nbsp;рука.<br>\nУдарю.<br>\nТи &nbsp;чуєш?<br>\nТікай &nbsp;же,<br>\nбо &nbsp;я &nbsp;придушу &nbsp;тебе, &nbsp;шлюхо.<br>\nВиходить, &nbsp;оце &nbsp;і &nbsp;єсть &nbsp;ворог,<br>\nзустрінутий &nbsp;вперше &nbsp;в &nbsp;житті.<br>\nЗіниці &nbsp;пожовкли, &nbsp;як &nbsp;в &nbsp;кішки.<br>\n— &nbsp;Тікай &nbsp;же! &nbsp;— &nbsp;проказую &nbsp;глухо. &nbsp;<br>\nПобігла.<br>\nЯ &nbsp;вийшла &nbsp;із &nbsp;міста &nbsp;ярком &nbsp;по &nbsp;знайомій &nbsp;путі. &nbsp;<br>\nДимучі &nbsp;простори. &nbsp;Гримучі &nbsp;дороги. &nbsp;<br>\nПоля &nbsp;спопелілі. &nbsp;Спалахнуті &nbsp;стоги. &nbsp;<br>\nМасних &nbsp;палениськ &nbsp;пелехата &nbsp;юга. &nbsp;<br>\nПривали. &nbsp;Бюмбьожки. &nbsp;Прокльони.<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Тривоги.<br>\nПобиті, &nbsp;ганчір'ям &nbsp;обкутані &nbsp;ноги. &nbsp;<br>\nПо &nbsp;воду, &nbsp;по &nbsp;хліб, &nbsp;по &nbsp;надію &nbsp;черга. &nbsp;<br>\nІ &nbsp;раптом &nbsp;— &nbsp;зелена &nbsp;донецька &nbsp;сага, &nbsp;<br>\nдихання &nbsp;вологи, &nbsp;холодна &nbsp;куга... &nbsp;<br>\nСпинитися &nbsp;— &nbsp;вмерти &nbsp;з &nbsp;одчаю &nbsp;й &nbsp;знемоги. &nbsp;<br>\nВперед. &nbsp;Пилюга. &nbsp;Пилюга. &nbsp;Пилюга.<br>\n &nbsp;<br>\n<br>\nДе &nbsp;я &nbsp;їх &nbsp;надибала? &nbsp;В &nbsp;школі &nbsp;за &nbsp;тихим<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Осколом.<br>\nЗайорзав, &nbsp;забігав, &nbsp;на &nbsp;зборах &nbsp;захрипнув<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Павло,<br>\nале &nbsp;повернувся &nbsp;зі &nbsp;зборів &nbsp;отих<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;з &nbsp;протоколом:<br>\nна &nbsp;курси &nbsp;мене &nbsp;зараховано &nbsp;знову &nbsp;було. &nbsp;<br>\nКрутнулись &nbsp;верньєри. &nbsp;<br>\nЗелені &nbsp;заблимали &nbsp;вічка. &nbsp;<br>\nЗметнулись &nbsp;антени. &nbsp;<br>\nПолізли &nbsp;у &nbsp;нори &nbsp;шнурки, &nbsp;<br>\nі &nbsp;пішла &nbsp;цокотня,<br>\nперестук, &nbsp;позивних &nbsp;перекличка, &nbsp;<br>\nпульс &nbsp;морзянки &nbsp;рвучкий, &nbsp;<br>\nпризвичаєний &nbsp;двигіт &nbsp;руки. &nbsp;<br>\nБудь &nbsp;спрямована &nbsp;в &nbsp;ціль, &nbsp;<br>\nбудь, &nbsp;мов &nbsp;постріл, &nbsp;<br>\nнесхибна &nbsp;і &nbsp;стисла, &nbsp;<br>\nбудь &nbsp;невтомна, &nbsp;— &nbsp;і &nbsp;ти, &nbsp;<br>\nяк &nbsp;народний &nbsp;пароль, &nbsp;розбереш &nbsp;<br>\nзашифровану &nbsp;річ, &nbsp;<br>\nтаємничі &nbsp;позначення &nbsp;й &nbsp;числа &nbsp;<br>\nпартизанських &nbsp;команд, &nbsp;<br>\nдиверсантських &nbsp;суворих &nbsp;депеш. &nbsp;<br>\nРозсип &nbsp;іскор &nbsp;—<br>\nі &nbsp;мчать &nbsp;всепроникливі &nbsp;цятки &nbsp;та &nbsp;риски, &nbsp;<br>\nі &nbsp;домчать, &nbsp;<br>\nі &nbsp;десь &nbsp;в &nbsp;Харкові &nbsp;<br>\nтол<br>\nштаб-квартиру &nbsp;СС &nbsp;роздере.<br>\nЗ &nbsp;цілим &nbsp;світом &nbsp;говорить &nbsp;<br>\nрука &nbsp;худорлява &nbsp;радистки &nbsp;<br>\nіскрометним &nbsp;ключем &nbsp;своїм:<br>\nцятка &nbsp;— &nbsp;тире,<br>\nцятка &nbsp;— &nbsp;цятка &nbsp;— &nbsp;тире.<br>\nЯ &nbsp;ловлю &nbsp;себе &nbsp;часом,<br>\nщо &nbsp;чую &nbsp;ввесь &nbsp;світ, &nbsp;як &nbsp;морзянку,<br>\nна &nbsp;пунктир &nbsp;двох &nbsp;іскрин<br>\nпокладаю &nbsp;всі &nbsp;звуки &nbsp;землі &nbsp;—<br>\nі &nbsp;ритм &nbsp;свого &nbsp;серця,<br>\nй &nbsp;Павлову &nbsp;журливу &nbsp;співанку,<br>\nі &nbsp;гудіння &nbsp;моторів, &nbsp;заблуканих &nbsp;в &nbsp;сніжній &nbsp;імлі.<br>\nЯ &nbsp;їх &nbsp;розумію:<br>\nглибокий, &nbsp;протяжливий &nbsp;подих,<br>\nбистрий &nbsp;віддих,<br>\nкороткий,<br>\nяк &nbsp;цятка, &nbsp;як &nbsp;іскра, &nbsp;як &nbsp;блиск.<br>\nНа &nbsp;своїх, &nbsp;продиктованих &nbsp;тактом &nbsp;спалахувань,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;кодах<br>\nбурмотять &nbsp;вони, &nbsp;може,<br>\nпро &nbsp;взятий &nbsp;незважено &nbsp;риск.<br>\nЩо &nbsp;ж, &nbsp;нехай...<br>\nПохилюсь &nbsp;на &nbsp;брезент &nbsp;парашутного &nbsp;тюка,<br>\nбуду &nbsp;слухать &nbsp;себе, &nbsp;своє &nbsp;серце, &nbsp;свій &nbsp;крихітний &nbsp;світ. &nbsp;<br>\nЯка &nbsp;там &nbsp;була &nbsp;в &nbsp;мене &nbsp;школа, &nbsp;і &nbsp;мука, &nbsp;й &nbsp;наука &nbsp;<br>\nІ &nbsp;скільки &nbsp;згадок &nbsp;назбиралося &nbsp;протягом &nbsp;літ!<br>\nЛежить &nbsp;моє &nbsp;тіло<br>\nу &nbsp;ватнику, &nbsp;в &nbsp;штанях, &nbsp;в &nbsp;ушанці,<br>\nлежить, &nbsp;прикурнувши<br>\nна &nbsp;паках &nbsp;патронів &nbsp;і &nbsp;толу,<br>\nі &nbsp;стрясається &nbsp;пульсом,<br>\nодміряним &nbsp;в &nbsp;строгій &nbsp;морзянці,<br>\nі &nbsp;хвилі &nbsp;від &nbsp;нього &nbsp;<br>\nрозходяться &nbsp;по &nbsp;видноколу.<br>\nЯкщо &nbsp;зібрать<br>\nв &nbsp;единий &nbsp;пункт,<br>\nв &nbsp;єдиний &nbsp;центр,<br>\nв &nbsp;єдину &nbsp;цятку<br>\nдумки, &nbsp;чуття, &nbsp;пориви, &nbsp;мрії, &nbsp;сни, &nbsp;<br>\nусе &nbsp;єство<br>\nдо &nbsp;краю,<br>\nбез &nbsp;остатку,<br>\nдо &nbsp;дна &nbsp;останньої &nbsp;глухої &nbsp;глибини,<br>\nаж &nbsp;задвигтіти,<br>\nяк &nbsp;двигоче &nbsp;стрілка,<br>\nна &nbsp;компасі &nbsp;в &nbsp;магнітну &nbsp;даль &nbsp;рвучись,<br>\nщоб &nbsp;кожен &nbsp;нерв, &nbsp;клітинка, &nbsp;мускул, &nbsp;жилка<br>\nпризивом &nbsp;спільним &nbsp;наскрізь &nbsp;пройнялись,<br>\nтоді, &nbsp;—<br>\nя &nbsp;вірю, &nbsp;відчуваю, &nbsp;знаю, &nbsp;—<br>\nяк &nbsp;резонанс, &nbsp;озвуться &nbsp;позивні &nbsp;<br>\nіз &nbsp;далини,<br>\nз &nbsp;тайги,<br>\nз-за &nbsp;гір &nbsp;Алтаю<br>\nдолине &nbsp;крик, &nbsp;призначений &nbsp;мені.<br>\nЯ &nbsp;пальцями &nbsp;об &nbsp;серце &nbsp;вибиваю<br>\nсигнали &nbsp;точні, &nbsp;прості &nbsp;і &nbsp;ясні. &nbsp;<br>\nВслухаюсь &nbsp;— &nbsp;<br>\nхвилі &nbsp;йдуть &nbsp;з-за &nbsp;небокраю.<br>\nПрийом! &nbsp;Прийом!<br>\nЄ &nbsp;відповідь?<br>\nЩе &nbsp;ні...<br>\nТак &nbsp;знову &nbsp;бий &nbsp;усім &nbsp;єством &nbsp;прагнущим<br>\nтуди, &nbsp;в &nbsp;Сибір, &nbsp;у &nbsp;безмір, &nbsp;в &nbsp;буревій.<br>\nНі &nbsp;пасмам &nbsp;гір,<br>\nні &nbsp;вартовим,<br>\nні &nbsp;пущам<br>\nне &nbsp;зупинити &nbsp;клич &nbsp;мій &nbsp;позивний,<br>\nВистукую:<br>\nдві &nbsp;риски, &nbsp;цятка &nbsp;й &nbsp;риска,<br>\nі &nbsp;знов &nbsp;дві &nbsp;риски, &nbsp;і &nbsp;три &nbsp;риски &nbsp;вслід.<br>\nДо &nbsp;палу &nbsp;мозку,<br>\nдзвону &nbsp;кровотиску<br>\nя &nbsp;променюсь,<br>\nя &nbsp;б'юсь &nbsp;об &nbsp;кругозвід.<br>\nСигналю:<br>\n— &nbsp;Мамо! &nbsp;—<br>\nЗнов &nbsp;дві &nbsp;риски. &nbsp;Цятка.<br>\nСигналю:<br>\n— &nbsp;Мамо! &nbsp;Мамо! &nbsp;Мамо! &nbsp;Ма... &nbsp;—<br>\nНе &nbsp;зойк, &nbsp;не &nbsp;писк &nbsp;безсилого &nbsp;дівчатка &nbsp;—<br>\nзмужніла &nbsp;вже &nbsp;без &nbsp;тебе &nbsp;я &nbsp;сама.<br>\nОсь &nbsp;парашут &nbsp;мій. &nbsp;Строп &nbsp;туга &nbsp;укладка.<br>\nОсь &nbsp;люк. &nbsp;За &nbsp;ним &nbsp;— &nbsp;кружіння, &nbsp;безвість,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;тьма.<br>\nА &nbsp;може, &nbsp;й &nbsp;смерть?<br>\nДві &nbsp;риски. &nbsp;Цятка.<br>\nМамо!<br>\nУ &nbsp;мене &nbsp;все. &nbsp;Прийом. &nbsp;Прийом. &nbsp;Прийом.<br>\nНа &nbsp;дні &nbsp;очей, &nbsp;напроти &nbsp;мозку &nbsp;прямо,<br>\nв &nbsp;світінні &nbsp;ганглій,<br>\nвиразно &nbsp;цілком<br>\nя &nbsp;бачу &nbsp;маму.<br>\nПостать, &nbsp;брови, &nbsp;очі,<br>\nсумні, &nbsp;безмежно &nbsp;теплі &nbsp;і &nbsp;живі.<br>\nВузенькі &nbsp;плечі &nbsp;в &nbsp;стьоганці &nbsp;робочій<br>\nі &nbsp;хустка &nbsp;в'язана &nbsp;на &nbsp;сивій &nbsp;голові.<br>\nЗдмухнувши &nbsp;сніг &nbsp;по &nbsp;мерзлім &nbsp;підвіконню,<br>\nвдивилась &nbsp;в &nbsp;світ.<br>\nУже &nbsp;світає &nbsp;там.<br>\nДо &nbsp;мене &nbsp;руку &nbsp;тягне.<br>\nРваний &nbsp;шрам<br>\nпротяв &nbsp;пориту &nbsp;зморшками &nbsp;долоню.<br>\n— &nbsp;Зіпрись &nbsp;об &nbsp;мене. &nbsp;Час &nbsp;вставати, &nbsp;доню. &nbsp;<br>\nЗа &nbsp;тебе &nbsp;я &nbsp;ручаюсь &nbsp;всім &nbsp;життям... &nbsp;— &nbsp;<br>\nТак. &nbsp;Певне, &nbsp;час. &nbsp;<br>\nНа &nbsp;вгрітому &nbsp;сидінні &nbsp;<br>\nзаворушивсь &nbsp;Іван &nbsp;Хомич. &nbsp;<br>\nПавло &nbsp;підвівся, &nbsp;тихо &nbsp;став &nbsp;узбіч,— &nbsp;<br>\nмовчить, &nbsp;ладнає &nbsp;ремені &nbsp;наспинні. &nbsp;<br>\nМеханік &nbsp;в &nbsp;дверях &nbsp;одкрутив &nbsp;болти.<br>\n— &nbsp;Приготуватись! &nbsp;— &nbsp;запалало &nbsp;слово. &nbsp;<br>\nІ &nbsp;неминуче &nbsp;впало &nbsp;так &nbsp;раптово, &nbsp;<br>\nщо &nbsp;вже &nbsp;не &nbsp;стало<br>\nні &nbsp;турбот, &nbsp;ні &nbsp;спогадів, &nbsp;ні &nbsp;суєти. &nbsp;<br>\nОдна. &nbsp;Сама. &nbsp;Лиш &nbsp;ти. &nbsp;Лиш &nbsp;ти. &nbsp;<br>\nНі, &nbsp;ось &nbsp;Павло. &nbsp;Він &nbsp;йде &nbsp;вперед. &nbsp;Пусти. &nbsp;<br>\n<br>\nПусти &nbsp;його. &nbsp;Він &nbsp;скочить &nbsp;в &nbsp;пітьму &nbsp;перший. &nbsp;<br>\n<br>\nЗа &nbsp;ним &nbsp;і &nbsp;я. &nbsp;Хомич &nbsp;останній. &nbsp;Три.<br>\nТвердим &nbsp;ударом &nbsp;тьму &nbsp;дверей &nbsp;продерши, &nbsp;<br>\nв &nbsp;ребристій &nbsp;сталі &nbsp;заревли &nbsp;вітри. &nbsp;<br>\nМороз &nbsp;зім'яв, &nbsp;пожмакав, &nbsp;згріб &nbsp;лице. &nbsp;<br>\nНема &nbsp;назад.<br>\nЯк &nbsp;томить &nbsp;кожна &nbsp;п'ядь! &nbsp;<br>\nЯк &nbsp;давить &nbsp;ранець! &nbsp;<br>\nСпокій! &nbsp;Де &nbsp;кільце?<br>\nЗатисни &nbsp;й &nbsp;сіпай &nbsp;на &nbsp;рахунок &nbsp;п’ять. &nbsp;<br>\nПавло &nbsp;пригнувся. &nbsp;<br>\nБрязкіт. &nbsp;<br>\nСвище &nbsp;падь. &nbsp;<br>\nПадіння. &nbsp;Прірва. &nbsp;Край. &nbsp;Не &nbsp;відступать.<br>\nХтось &nbsp;підштовхнув:<br>\n— &nbsp;Пішла! &nbsp;— &nbsp;<br>\nСтупила, &nbsp;зникла, &nbsp;витліла &nbsp;до &nbsp;тла.<br>\nСтрибок.<br>\nПадіння &nbsp;<br>\nголовою &nbsp;вниз, &nbsp;<br>\nскрутило &nbsp;м'язи &nbsp;враз, &nbsp;<br>\nрозсік &nbsp;морозу &nbsp;вріз, &nbsp;<br>\nсуглоби &nbsp;рве &nbsp;по &nbsp;швах,<br>\nхребет &nbsp;до &nbsp;тріску &nbsp;гне &nbsp;<br>\nна &nbsp;друзк,<br>\nна &nbsp;брязк,<br>\nна &nbsp;стиск,<br>\nна &nbsp;смерть<br>\nволочить, &nbsp;стаскує, &nbsp;жене, &nbsp;<br>\nвогненна &nbsp;круть, &nbsp;зелена &nbsp;верть &nbsp;<br>\nдо &nbsp;пня &nbsp;розколює &nbsp;мене, &nbsp;<br>\nя &nbsp;розметалась, &nbsp;<br>\nсерце, &nbsp;ноги, &nbsp;руки, &nbsp;<br>\nсто &nbsp;рук, &nbsp;сто &nbsp;ніг, &nbsp;сто &nbsp;тіл, &nbsp;<br>\nнавальна &nbsp;млость, &nbsp;стрибучих &nbsp;іскор &nbsp;руки, &nbsp;<br>\nі &nbsp;раптом &nbsp;рветься &nbsp;тулуб &nbsp;мій &nbsp;навпіл, &nbsp;<br>\nпротяжний &nbsp;гук, &nbsp;опуклий &nbsp;вибух, &nbsp;<br>\nболючий &nbsp;струс &nbsp;<br>\nі &nbsp;тишина,<br>\nдесь &nbsp;в &nbsp;нутрощах, &nbsp;в &nbsp;життя &nbsp;найглибших &nbsp;глибах &nbsp;<br>\nколючих &nbsp;спазм &nbsp;згасаюча &nbsp;луна, &nbsp;<br>\nбринливі &nbsp;стропи &nbsp;підпирають &nbsp;круто, &nbsp;<br>\nі, &nbsp;як &nbsp;долонь, &nbsp;прикривши &nbsp;височінь, &nbsp;<br>\nсіріє &nbsp;наді &nbsp;мною &nbsp;кругла &nbsp;тінь &nbsp;<br>\nривком &nbsp;розгорнутого &nbsp;парашута, &nbsp;<br>\nгойдаюсь &nbsp;всім &nbsp;тілом, &nbsp;<br>\nпручаюсь, &nbsp;підстрибую, &nbsp;висну &nbsp;<br>\nміж &nbsp;чорною &nbsp;тьмою &nbsp;внизу &nbsp;<br>\nі &nbsp;чорною &nbsp;тьмою &nbsp;вгорі,<br>\nочам &nbsp;не &nbsp;пробити &nbsp;її &nbsp;непроглядність &nbsp;зловісну,<br>\nбезмежні &nbsp;пустоти, &nbsp;бездонні &nbsp;нурти, &nbsp;пустирі,<br>\nсама, &nbsp;одинока, &nbsp;самітня, &nbsp;одна, &nbsp;позабута,<br>\nміж &nbsp;чорною &nbsp;тьмой &nbsp;внизу<br>\nі &nbsp;чорною &nbsp;тьмою &nbsp;вгорі,<br>\nклаптинка &nbsp;тканини, &nbsp;лапатий &nbsp;листок<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;парашута,<br>\nпід &nbsp;ним &nbsp;безпорадна,<br>\nмов &nbsp;кокон, &nbsp;метляюсь &nbsp;на &nbsp;довгім &nbsp;шнурі,<br>\nволокон &nbsp;і &nbsp;м &nbsp;язів &nbsp;розчахнутий &nbsp;вихорем &nbsp;віхоть, &nbsp;<br>\nхистке &nbsp;існування, &nbsp;закружляне &nbsp;в &nbsp;сніжній &nbsp;імлі, &nbsp;<br>\nаби &nbsp;не &nbsp;зомліти, &nbsp;щоб &nbsp;вірити, &nbsp;пружитись, &nbsp;дихать, &nbsp;<br>\nземлі &nbsp;доторкнутись &nbsp;і &nbsp;встояти &nbsp;на &nbsp;землі, &nbsp;<br>\nне &nbsp;пухла &nbsp;долоня &nbsp;легкої &nbsp;шовкової &nbsp;тканки &nbsp;<br>\nроздмуханим &nbsp;куполом &nbsp;вчасно &nbsp;прикрила &nbsp;мене, &nbsp;<br>\nповиснуте &nbsp;бомбою &nbsp;тіло &nbsp;тяжке &nbsp;диверсантки, &nbsp;— &nbsp;<br>\nмій &nbsp;гнів, &nbsp;мою &nbsp;клятву, &nbsp;моє &nbsp;поривання &nbsp;земне &nbsp;<br>\nвелика &nbsp;долоня,<br>\nміцна &nbsp;материнська &nbsp;долоня, &nbsp;<br>\nробочими &nbsp;зморшками &nbsp;різко &nbsp;і &nbsp;гірко &nbsp;порита, &nbsp;<br>\nїї &nbsp;неухильність, &nbsp;безстрашність, &nbsp;турбота, &nbsp;безсоння &nbsp;<br>\nтримає &nbsp;мене &nbsp;над &nbsp;розверстими &nbsp;ямами &nbsp;світу, &nbsp;<br>\nдолоні &nbsp;мільйонів, &nbsp;землею &nbsp;і &nbsp;сталлю &nbsp;натруджені, &nbsp;<br>\nпожаром &nbsp;пропахчені, &nbsp;порохом &nbsp;битви &nbsp;опечені, &nbsp;<br>\nзвелись &nbsp;наді &nbsp;мною &nbsp;в &nbsp;суворім &nbsp;і &nbsp;владнім &nbsp;напруженні, &nbsp;<br>\nщоб &nbsp;я &nbsp;не &nbsp;сконала &nbsp;на &nbsp;чорних &nbsp;снігах &nbsp;Задонеччини, &nbsp;<br>\nмогутні, &nbsp;дбайливі &nbsp;долоні &nbsp;мойого &nbsp;народу, &nbsp;<br>\nстражданням &nbsp;спотужнені, &nbsp;спеками &nbsp;й &nbsp;стужами<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;шпарені,<br>\nмоя &nbsp;охорона &nbsp;в &nbsp;страшній &nbsp;крутії &nbsp;небозводу &nbsp;<br>\nміж &nbsp;тьмою &nbsp;і &nbsp;тьмою, &nbsp;<br>\nв &nbsp;падінні, &nbsp;<br>\nв &nbsp;самітному &nbsp;маренні, &nbsp; &nbsp;<br>\nдолоні &nbsp;людей, &nbsp;допомога, &nbsp;підпора &nbsp;всесильна &nbsp;<br>\nв &nbsp;мені, &nbsp;наді &nbsp;мною, &nbsp;зі &nbsp;мною, &nbsp;навколо, &nbsp;повсюди, &nbsp;<br>\nя &nbsp;маса, &nbsp;я &nbsp;сила, &nbsp;я &nbsp;частка &nbsp;життя &nbsp;невіддільна, &nbsp;<br>\nя &nbsp;зводжусь! &nbsp;Я &nbsp;житиму! &nbsp;Земле! &nbsp;Народе &nbsp;мій! &nbsp;Люди!<br>\n<br>\n<br>\n<br>\n(1) &nbsp;Верньєр &nbsp;— &nbsp;пристрій &nbsp;для &nbsp;настройки &nbsp;радіоапаратури<br><br><em>1964</em>\n\n\n<br><br>\n"
}