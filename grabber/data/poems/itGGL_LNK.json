{
  "author": "nLygzhXG",
  "id": "itGGL_LNK",
  "title": "9. ГРИГОРІЙ В АРМІЇ",
  "link": "/metrs_poem.php?poem=7256",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>9. ГРИГОРІЙ В АРМІЇ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n401<br>\nДостойна &nbsp;зброє, &nbsp;в &nbsp;захваті &nbsp;тобі<br>\nХвалу &nbsp;поети &nbsp;всіх &nbsp;епох &nbsp;співали.<br>\nРидали &nbsp;вдови &nbsp;в &nbsp;голубій &nbsp;журбі,<br>\nКоли &nbsp;в &nbsp;часи &nbsp;ворожої &nbsp;навали<br>\nМужі &nbsp;в &nbsp;тяжкій, &nbsp;нерівній &nbsp;боротьбі<br>\nЗа &nbsp;рідну &nbsp;землю &nbsp;душі &nbsp;віддавали.<br>\nВідвіку &nbsp;так: &nbsp;у &nbsp;полі &nbsp;жнуть &nbsp;женці,<br>\nА &nbsp;мир &nbsp;вартують &nbsp;вершники-стрільці.<br>\n<br>\n402<br>\nСтріла, &nbsp;і &nbsp;спис, &nbsp;і &nbsp;ратище, &nbsp;і &nbsp;праща,<br>\nІ &nbsp;шабля, &nbsp;й &nbsp;меч, &nbsp;рушниця &nbsp;й &nbsp;самопал &nbsp;-<br>\nВіддавна &nbsp;ваша &nbsp;звага &nbsp;непропаща<br>\nВодила &nbsp;в &nbsp;битви, &nbsp;кидала &nbsp;у &nbsp;шал.<br>\nІ &nbsp;Жовті &nbsp;Води, &nbsp;й &nbsp;Київ, &nbsp;і &nbsp;Тараща,<br>\nІ &nbsp;Берестечко, &nbsp;й &nbsp;Контотіп &nbsp;- &nbsp;як &nbsp;шквал &nbsp;-<br>\nЗвитяги &nbsp;дух &nbsp;на &nbsp;подвиг &nbsp;підіймали,<br>\nНещадно &nbsp;краючи &nbsp;зівсюд &nbsp;навали.<br>\n<br>\n403<br>\nКоли &nbsp;на &nbsp;морі &nbsp;Чорному &nbsp;чайки<br>\nЗлітали &nbsp;гострими &nbsp;носами &nbsp;вгору,<br>\nНа &nbsp;весла &nbsp;тиснули &nbsp;січовики,<br>\nПеретинаючи &nbsp;крутіж &nbsp;простору.<br>\nСтояв &nbsp;отаман &nbsp;рівний, &nbsp;негнучкий,<br>\nІ &nbsp;поглядав &nbsp;у &nbsp;далечінь &nbsp;сувору,<br>\nА &nbsp;водяний &nbsp;непогамовний &nbsp;вир<br>\nЗдіймавсь &nbsp;до &nbsp;неба &nbsp;й &nbsp;розпадався &nbsp;вшир.<br>\n<br>\n404<br>\n\"Піду &nbsp;до &nbsp;флоту! &nbsp;- &nbsp;вирішив &nbsp;Григорій. &nbsp;-<br>\nХерсон, &nbsp;Одеса, &nbsp;Таврія &nbsp;і &nbsp;Крим<br>\nДля &nbsp;мене &nbsp;завжди &nbsp;в &nbsp;далечі &nbsp;прозорій<br>\nКозацьким &nbsp;сонцем &nbsp;сяяли &nbsp;старим\".<br>\nЮнак &nbsp;радів, &nbsp;хоч, &nbsp;мов &nbsp;з &nbsp;відра, &nbsp;надворі<br>\nПеріщив &nbsp;дощ. &nbsp;Як &nbsp;віту &nbsp;- &nbsp;пілігрим,<br>\nПотік &nbsp;раптовий &nbsp;вишньою &nbsp;водою<br>\nСповняв &nbsp;Дніпро &nbsp;- &nbsp;наснагою &nbsp;крутою!<br>\n<br>\n405<br>\nТа &nbsp;ось &nbsp;і &nbsp;він &nbsp;- &nbsp;понурий &nbsp;військкомат.<br>\nОбдерта &nbsp;цегла, &nbsp;поржавіла &nbsp;бляха,<br>\nА &nbsp;на &nbsp;сторожі, &nbsp;як &nbsp;жорстокий &nbsp;кат,<br>\nСтоїть &nbsp;боєць, &nbsp;наструнчений &nbsp;неряха.<br>\nНавпроти &nbsp;з &nbsp;парку &nbsp;- &nbsp;квітів &nbsp;аромат<br>\nІ &nbsp;бюст &nbsp;хороброго, &nbsp;з &nbsp;лицем &nbsp;варяга...<br>\nЦе &nbsp;старокняжне &nbsp;не &nbsp;пасує &nbsp;тло<br>\nТому, &nbsp;що &nbsp;з &nbsp;джунґлів &nbsp;Суздалі &nbsp;прийшло.<br>\n<br>\n406<br>\n\"Така &nbsp;противна, &nbsp;нечупара &nbsp;морда,<br>\nПохмуро-дикий &nbsp;і &nbsp;бандитський &nbsp;вид...<br>\nЯкесь &nbsp;поріддя &nbsp;з &nbsp;кодла &nbsp;відьми &nbsp;й &nbsp;чорта, &nbsp;-<br>\nГригорій &nbsp;думав. &nbsp;- &nbsp;Отаких &nbsp;пронид<br>\nІ &nbsp;на &nbsp;провінціях &nbsp;не &nbsp;мала &nbsp;й &nbsp;Порта!<br>\nІ &nbsp;нащо &nbsp;Бог &nbsp;на &nbsp;світ &nbsp;пускає &nbsp;гнид?<br>\nА &nbsp;може, &nbsp;й &nbsp;справді &nbsp;породила &nbsp;відьма<br>\nОту &nbsp;потвору, &nbsp;що &nbsp;стоїть, &nbsp;як &nbsp;пітьма\".<br>\n<br>\n407<br>\nПовістку-виклик &nbsp;маючи &nbsp;в &nbsp;руці,<br>\nЮнак &nbsp;наблизився... &nbsp;\"Пришел &nbsp;на &nbsp;призов? &nbsp;-<br>\nРевнула &nbsp;варта. &nbsp;- &nbsp;Проходи!\" &nbsp;В &nbsp;лиці,<br>\nЩо &nbsp;згорда &nbsp;випнулось, &nbsp;як &nbsp;сома &nbsp;висовг,<br>\nУздрів &nbsp;Григорій &nbsp;від &nbsp;ножів &nbsp;рубці:<br>\nЯкийсь &nbsp;напасник &nbsp;на &nbsp;щоках &nbsp;розвісив<br>\nЙому &nbsp;довгасті &nbsp;близни &nbsp;і &nbsp;шрами,<br>\nА &nbsp;він &nbsp;ще &nbsp;й &nbsp;дметься, &nbsp;мов &nbsp;індик &nbsp;- &nbsp;грудьми!<br>\n<br>\n408<br>\nБіля &nbsp;дверей &nbsp;суворого &nbsp;військкома<br>\nУ &nbsp;чергу &nbsp;став, &nbsp;захвилювавшись, &nbsp;Гриць...<br>\n\"Невже &nbsp;йому &nbsp;буваль &nbsp;моя &nbsp;відома?<br>\nУтеча &nbsp;з &nbsp;потягу, &nbsp;буття &nbsp;в'язниць...\" &nbsp;-<br>\nЮнак &nbsp;бентеживсь, &nbsp;і &nbsp;шептала &nbsp;втома:<br>\n\"По &nbsp;цих &nbsp;місцях &nbsp;немає &nbsp;таємниць,<br>\nАле &nbsp;не &nbsp;йди &nbsp;ніколи &nbsp;на &nbsp;відвертість &nbsp;-<br>\nПеремагають &nbsp;прагнення &nbsp;і &nbsp;впертість\".<br>\n<br>\n409<br>\nКоли &nbsp;до &nbsp;столу &nbsp;підійшов &nbsp;юнак, &nbsp;-<br>\nНабравшись &nbsp;духу, &nbsp;випалив: &nbsp;\"До &nbsp;флоту!<br>\nНа &nbsp;Чорне &nbsp;море...\" &nbsp;\"Неплохой &nbsp;моряк.<br>\nНо &nbsp;только... &nbsp;Да... &nbsp;Зачем &nbsp;иметь &nbsp;заботы? &nbsp;<br>\nПойдешь &nbsp;в &nbsp;Литву...\" &nbsp;\"Товаришу &nbsp;Третяк!<br>\nНа &nbsp;Чорне &nbsp;мо...\" &nbsp;О &nbsp;туго &nbsp;вайдельоти!<br>\nПохмурий &nbsp;погляд &nbsp;Гриця &nbsp;пригнітив &nbsp;-<br>\nІ &nbsp;він &nbsp;замовкнув, &nbsp;не &nbsp;створивши &nbsp;див.<br>\n<br>\n410<br>\n\"Какой &nbsp;упрямый! &nbsp;Почему &nbsp;же &nbsp;к &nbsp;югу?<br>\nАх, &nbsp;да? &nbsp;Неужто &nbsp;маменькин &nbsp;сынок?\"<br>\nХотів &nbsp;Григорій &nbsp;висловити &nbsp;тугу<br>\nЗа &nbsp;січовою &nbsp;славою &nbsp;чайок,<br>\nАле, &nbsp;почувши &nbsp;навісну &nbsp;наругу,<br>\nЩо &nbsp;не &nbsp;вістила &nbsp;часу &nbsp;для &nbsp;казок,<br>\nМовчав, &nbsp;бо &nbsp;хто &nbsp;встигає &nbsp;рот &nbsp;закрити,<br>\nТой &nbsp;в &nbsp;інший &nbsp;день &nbsp;зуміє &nbsp;трьох &nbsp;навчити.<br>\n<br>\n411<br>\n\"Пойдешь, &nbsp;по &nbsp;крайней &nbsp;мере, &nbsp;в &nbsp;Белорусь,<br>\nВ &nbsp;саперный &nbsp;взвод... &nbsp;Нужны &nbsp;нам &nbsp;инженеры\".<br>\n\"Та &nbsp;я &nbsp;до &nbsp;тих &nbsp;саперів &nbsp;не &nbsp;берусь.<br>\nПотрібні &nbsp;специ &nbsp;для &nbsp;нової &nbsp;ери,<br>\nА &nbsp;я... &nbsp;ну, &nbsp;вчитель, &nbsp;ну, &nbsp;поет...\" &nbsp;\"Не &nbsp;трусь!<br>\nИ &nbsp;не &nbsp;болтай! &nbsp;Хохлацкие &nbsp;манеры...<br>\nЖелаешь &nbsp;крыс &nbsp;ловить &nbsp;на &nbsp;шашлыки?<br>\nТогда &nbsp;направлю &nbsp;прямо &nbsp;в &nbsp;Соловки\".<br>\n<br>\n412<br>\nОтак &nbsp;і &nbsp;скінчено &nbsp;палку &nbsp;розмову.<br>\nХай &nbsp;краще &nbsp;будуть &nbsp;кривичі, &nbsp;сябри,<br>\nАніж &nbsp;у &nbsp;пору &nbsp;снігову, &nbsp;зимову<br>\nВажкі, &nbsp;полярні &nbsp;слухати &nbsp;вітри.<br>\nІ &nbsp;за &nbsp;добу, &nbsp;не &nbsp;йнявши &nbsp;віри &nbsp;слову,<br>\nУ &nbsp;Магілеу, &nbsp;що &nbsp;виріс &nbsp;на &nbsp;Дняпры,<br>\nПопав &nbsp;майбутній &nbsp;інженер &nbsp;Григорій,<br>\nКому &nbsp;жадалось &nbsp;плавати &nbsp;на &nbsp;морі.<br>\n<br>\n413<br>\nЩо &nbsp;не &nbsp;кажи, &nbsp;а &nbsp;все &nbsp;ж &nbsp;біля &nbsp;Дніпра!<br>\nУ &nbsp;Запоріжжі, &nbsp;в &nbsp;Києві, &nbsp;в &nbsp;Херсоні,<br>\nКоли &nbsp;надходила &nbsp;плавби &nbsp;пора,<br>\nВін &nbsp;воду &nbsp;пив &nbsp;за &nbsp;течії &nbsp;з &nbsp;долоні.<br>\nІ &nbsp;в &nbsp;Могилеві, &nbsp;де &nbsp;ставна &nbsp;гора<br>\nЗорить, &nbsp;мов &nbsp;князь &nbsp;- &nbsp;на &nbsp;дальні &nbsp;оболоні,<br>\nТече &nbsp;Дніпро, &nbsp;як &nbsp;золото &nbsp;живе:<br>\nКинь &nbsp;вітку &nbsp;з &nbsp;дуба &nbsp;- &nbsp;в &nbsp;Київ &nbsp;допливе.<br>\n<br>\n414<br>\nГай-гай, &nbsp;листочку! &nbsp;Може, &nbsp;й &nbsp;Запоріжжя,<br>\nВесни &nbsp;вітаючи &nbsp;хмільний &nbsp;кураж,<br>\nТебе &nbsp;повз &nbsp;греблі &nbsp;цементне &nbsp;покрижжя<br>\nПерепровадить &nbsp;на &nbsp;хортицький &nbsp;пляж;<br>\nА &nbsp;там &nbsp;Людмила, &nbsp;ставши &nbsp;в &nbsp;скель &nbsp;підніжжя,<br>\nТвій &nbsp;рух &nbsp;побачить, &nbsp;мов &nbsp;човна &nbsp;міраж.<br>\nВона &nbsp;цурпалок &nbsp;любить &nbsp;наловити &nbsp;-<br>\nПро &nbsp;їхні &nbsp;мандри &nbsp;повісті &nbsp;творити.<br>\n<br>\n415<br>\nДалекі &nbsp;мрії, &nbsp;марива &nbsp;знадні!<br>\nЦе &nbsp;вас &nbsp;плекають &nbsp;юні &nbsp;новобранці,<br>\nКоли &nbsp;маршують &nbsp;у &nbsp;буденні &nbsp;дні,<br>\nКоли &nbsp;біжать &nbsp;на &nbsp;фіззарядку &nbsp;вранці,<br>\nА &nbsp;командири, &nbsp;владою &nbsp;бутні,<br>\nКричать &nbsp;нахабно. &nbsp;Ті &nbsp;московські &nbsp;пранці<br>\nМолодикам &nbsp;даються &nbsp;узнаки.<br>\nНедарма &nbsp;й &nbsp;кличка &nbsp;їм &nbsp;- &nbsp;більшовики!<br>\n<br>\n416<br>\nГригорій, &nbsp;ставши &nbsp;знехотя &nbsp;сапером,<br>\nРисунки &nbsp;креслив, &nbsp;річкові &nbsp;мости<br>\nСтаранно &nbsp;ставив. &nbsp;Бувши &nbsp;\"інженером\",<br>\nКілками &nbsp;змірював &nbsp;мілкі &nbsp;грунти<br>\nІ &nbsp;пізнавав, &nbsp;надхненне &nbsp;еСеССеРом,<br>\nМистецтво &nbsp;паль, &nbsp;призначених &nbsp;сягти<br>\nТвердого &nbsp;дна &nbsp;- &nbsp;і &nbsp;вже &nbsp;тоді &nbsp;стояти:<br>\nНа &nbsp;інший &nbsp;берег &nbsp;полк &nbsp;перепускати.<br>\n<br>\n417<br>\nБуває &nbsp;щастя &nbsp;навіть &nbsp;у &nbsp;біді...<br>\nЗамість &nbsp;поезій &nbsp;- &nbsp;техніки &nbsp;науку<br>\nВивчай, &nbsp;плануй &nbsp;- &nbsp;мов &nbsp;пальцем &nbsp;по &nbsp;воді!<br>\nАчей, &nbsp;субстанцій &nbsp;певну &nbsp;запоруку<br>\nСобі &nbsp;в &nbsp;життя &nbsp;здобудеш, &nbsp;а &nbsp;тоді<br>\nВсе &nbsp;те, &nbsp;що &nbsp;з &nbsp;серця &nbsp;йде, &nbsp;пускай &nbsp;до &nbsp;друку.<br>\nКоли &nbsp;подвійне &nbsp;випало &nbsp;життя<br>\nНаснажуй &nbsp;суть &nbsp;питомного &nbsp;буття!<br>\n<br>\n418<br>\nХіба &nbsp;не &nbsp;був &nbsp;Олесь &nbsp;ветеринаром?<br>\nІ &nbsp;межи &nbsp;туш &nbsp;торкався &nbsp;струн &nbsp;сердець!<br>\nРуданський, &nbsp;лікар, &nbsp;ставши &nbsp;незабаром<br>\nСпівцем &nbsp;кохання, &nbsp;не &nbsp;вглибляв &nbsp;різець<br>\nУ &nbsp;людське &nbsp;тіло &nbsp;- &nbsp;лікувати &nbsp;даром?<br>\nКоли &nbsp;ще &nbsp;корчився &nbsp;на &nbsp;ложі &nbsp;мрець,<br>\nВін &nbsp;посилав &nbsp;вітри &nbsp;на &nbsp;Україну,<br>\nЩоб &nbsp;відшукати &nbsp;вірную &nbsp;дівчину.<br>\n<br>\n419<br>\nХіба &nbsp;в &nbsp;рясноті &nbsp;формул &nbsp;Маланюк<br>\nНе &nbsp;віднаходив &nbsp;потайного &nbsp;чару?<br>\nЛекало &nbsp;й &nbsp;циркуль &nbsp;беручи &nbsp;до &nbsp;рук,<br>\nНе &nbsp;марив &nbsp;словом &nbsp;бойового &nbsp;жару?<br>\nЛише &nbsp;для &nbsp;тих &nbsp;розлірених &nbsp;канюк<br>\nНе &nbsp;треба &nbsp;іншого &nbsp;в &nbsp;житті &nbsp;товару &nbsp;-<br>\nВони &nbsp;радіють &nbsp;віршиком &nbsp;самим,<br>\nНемов &nbsp;чернецтвом &nbsp;- &nbsp;хирий &nbsp;піліґрим.<br>\n<br>\n420<br>\nБудуй &nbsp;мости &nbsp;й &nbsp;твори &nbsp;карбівні &nbsp;вірші!<br>\nЗ &nbsp;очеретових &nbsp;вибравшись &nbsp;боліт,<br>\nПізнаєш &nbsp;радощі, &nbsp;за &nbsp;п'янь &nbsp;не &nbsp;гірші,<br>\nКоли &nbsp;полинеш &nbsp;мірями &nbsp;у &nbsp;світ,<br>\nЯкий &nbsp;не &nbsp;відає &nbsp;земної &nbsp;біржі.<br>\nНа &nbsp;зміну &nbsp;прийде &nbsp;пожаданий &nbsp;міт,<br>\nЯкщо, &nbsp;надхненням &nbsp;розбуявши, &nbsp;впору<br>\nВіднайдеш &nbsp;Музу, &nbsp;ніжну &nbsp;чи &nbsp;сувору.<br>\n<br>\n421<br>\nМинув &nbsp;не &nbsp;місяць &nbsp;- &nbsp;довжелезний &nbsp;рік<br>\nВідклекотав &nbsp;за &nbsp;партою &nbsp;і &nbsp;в &nbsp;марші.<br>\nСокири &nbsp;лезом &nbsp;не &nbsp;один &nbsp;засік<br>\nЛишали &nbsp;в &nbsp;лісі &nbsp;комадири &nbsp;старші,<br>\nА &nbsp;вже &nbsp;молодші &nbsp;дерево &nbsp;на &nbsp;бік<br>\nІз &nbsp;вояками, &nbsp;що &nbsp;ганяли &nbsp;баржі,<br>\nВалили &nbsp;влучно &nbsp;- &nbsp;ставили &nbsp;мости:<br>\nВійськам &nbsp;на &nbsp;інший &nbsp;берег &nbsp;перейти.<br>\n<br>\n422<br>\nСтояв &nbsp;навколо &nbsp;червень &nbsp;золотавий,<br>\nПалкий, &nbsp;смарагдовий &nbsp;- &nbsp;по &nbsp;всіх &nbsp;полях.<br>\nУ &nbsp;час &nbsp;такий &nbsp;мовчання &nbsp;п'ють &nbsp;отави<br>\nІ &nbsp;тоне-тоне &nbsp;між &nbsp;ланами &nbsp;шлях.<br>\nБула &nbsp;неділя. &nbsp;Кинувши &nbsp;устави,<br>\nСидів &nbsp;Григорій &nbsp;журно &nbsp;в &nbsp;лозниках,<br>\nМетав &nbsp;недбало &nbsp;вудку &nbsp;- &nbsp;краснопера<br>\nЙшла &nbsp;на &nbsp;гачок &nbsp;нового &nbsp;інженера.<br>\n<br>\n423<br>\nА &nbsp;він &nbsp;ту &nbsp;рибку &nbsp;злегка &nbsp;відчіпав<br>\nІ &nbsp;в &nbsp;воду &nbsp;кидав. &nbsp;А &nbsp;Березиною &nbsp;-<br>\nПонад &nbsp;ліси, &nbsp;понад &nbsp;купини &nbsp;трав &nbsp;-<br>\nМедовий &nbsp;спокій &nbsp;повіддю &nbsp;ясною<br>\nСумирно &nbsp;плив &nbsp;і &nbsp;в &nbsp;далеч &nbsp;відпливав.<br>\nА &nbsp;міст &nbsp;на &nbsp;палях &nbsp;свіжою &nbsp;сосною<br>\nТак &nbsp;гостро &nbsp;пахнув, &nbsp;жовта &nbsp;каніфоль<br>\nТекла &nbsp;і &nbsp;гусла &nbsp;- &nbsp;бралась &nbsp;на &nbsp;бемоль!<br>\n<br>\n424<br>\n\"Мене &nbsp;далеко &nbsp;в &nbsp;чужину &nbsp;загнали,<br>\nА &nbsp;білорусів &nbsp;- &nbsp;до &nbsp;дінських &nbsp;широт.<br>\nСюди &nbsp;нацменів &nbsp;- &nbsp;ордами &nbsp;назвали,<br>\nА &nbsp;росіян &nbsp;- &nbsp;у &nbsp;Черноморский &nbsp;флот.<br>\nУсе &nbsp;до &nbsp;дна, &nbsp;до &nbsp;дна &nbsp;перемішали &nbsp;-<br>\nСтворити &nbsp;єдности &nbsp;міцний &nbsp;оплот.<br>\nСлужи &nbsp;і &nbsp;штокай! &nbsp;Материнську &nbsp;ж &nbsp;мову<br>\nЗабудь, &nbsp;прийнявши &nbsp;русский &nbsp;за &nbsp;основу.<br>\n<br>\n425<br>\nЩорстку &nbsp;догану, &nbsp;карцерів &nbsp;закон,<br>\nТаки &nbsp;вписали, &nbsp;бо &nbsp;в &nbsp;строю &nbsp;сьогодні<br>\nЯ &nbsp;не &nbsp;\"Вставай, &nbsp;проклятьем &nbsp;заклеймен\",<br>\nА &nbsp;вів &nbsp;\"Повстаньте, &nbsp;гнані &nbsp;і &nbsp;голодні\".<br>\nКотився &nbsp;пострах &nbsp;по &nbsp;рядах &nbsp;колон.<br>\nПізніше &nbsp;в &nbsp;штабі, &nbsp;наче &nbsp;в &nbsp;преісподні,<br>\nРевів &nbsp;рудий, &nbsp;сердитий &nbsp;комісар:<br>\n\"Здесь &nbsp;разниц &nbsp;нет! &nbsp;Один &nbsp;для &nbsp;всех &nbsp;базар!\"<br>\n<br>\n426<br>\nЗнаменна &nbsp;рівність &nbsp;у &nbsp;держав &nbsp;Союзі!<br>\nНема &nbsp;своєї &nbsp;армії... &nbsp;Нема<br>\nСвобода &nbsp;слова. &nbsp;І &nbsp;диктують &nbsp;Музі...<br>\nПеред &nbsp;веде &nbsp;зрівнялівка &nbsp;сама! &nbsp;-<br>\nБурхав &nbsp;Григорій &nbsp;на &nbsp;зеленім &nbsp;прузі<br>\nКрутого &nbsp;берега. &nbsp;Грудьми &nbsp;всіма<br>\nВдихнувши &nbsp;глибоко &nbsp;сосновий &nbsp;подих,<br>\nДививсь, &nbsp;як &nbsp;риба &nbsp;знов &nbsp;клювала &nbsp;в &nbsp;водах.<br>\n<br>\n427<br>\nЗ &nbsp;кишені &nbsp;витяг &nbsp;довгого &nbsp;листа &nbsp;-<br>\nДесь &nbsp;там &nbsp;турбується &nbsp;ласкава &nbsp;мати:<br>\n\"Чи &nbsp;все &nbsp;гаразд? &nbsp;Писати &nbsp;рідше &nbsp;став...<br>\nСобі &nbsp;книжок &nbsp;не &nbsp;просиш &nbsp;присилати...<br>\nЛюдмила &nbsp;каже, &nbsp;досягає &nbsp;ста<br>\nОцінка &nbsp;в &nbsp;неї... &nbsp;Історичні &nbsp;дати<br>\nНешвидко &nbsp;в &nbsp;пам'ять &nbsp;залягають &nbsp;їй.<br>\nЛиш &nbsp;день &nbsp;народин &nbsp;пам'ятає &nbsp;твій\".<br>\n<br>\n428<br>\nВсміхнувсь &nbsp;юнак... &nbsp;Як &nbsp;грім, &nbsp;тривога &nbsp;нагла<br>\nСирен &nbsp;виттям &nbsp;на &nbsp;ноги &nbsp;підняла.<br>\nІ &nbsp;там, &nbsp;де &nbsp;квітами &nbsp;левада &nbsp;пахла,<br>\nДе &nbsp;в &nbsp;сонці &nbsp;грала &nbsp;золотава &nbsp;мла,<br>\nЛука, &nbsp;покосу &nbsp;молодого &nbsp;спрагла,<br>\nЗадвиготіла &nbsp;й &nbsp;поли &nbsp;потрясла:<br>\nДо &nbsp;штабу &nbsp;мчали &nbsp;з &nbsp;берегів &nbsp;курсанти,<br>\nДе &nbsp;вже &nbsp;метались &nbsp;лячно &nbsp;лейтенанти.<br>\n<br>\n429<br>\n\"Ставай! &nbsp;Шикуйся!\" &nbsp;- &nbsp;крикнув &nbsp;командир,<br>\nПоглянув &nbsp;пильно, &nbsp;чи &nbsp;в &nbsp;ряди &nbsp;сапери<br>\nНалежно &nbsp;стали, &nbsp;чи &nbsp;втихає &nbsp;вир<br>\nДесь &nbsp;у &nbsp;хвості &nbsp;колонної &nbsp;химери.<br>\n\"Курсанти, &nbsp;струнко!\" &nbsp;- &nbsp;залунало &nbsp;вшир,<br>\nА &nbsp;потім &nbsp;знову: &nbsp;\"Вільно!\" &nbsp;Інженери<br>\nСтупили &nbsp;вмить &nbsp;\"на &nbsp;ширину &nbsp;плечей\" &nbsp;-<br>\nІ &nbsp;важко &nbsp;віддих &nbsp;вийшов &nbsp;із &nbsp;грудей.<br>\n<br>\n430<br>\nПромову &nbsp;вів &nbsp;комбат, &nbsp;увесь &nbsp;червоний:<br>\n\"Сьогодні &nbsp;вранці &nbsp;віроломний &nbsp;Фріц<br>\nНапав &nbsp;на &nbsp;наші &nbsp;- &nbsp;на &nbsp;замку &nbsp;- &nbsp;кордони...<br>\nУже &nbsp;посунувся &nbsp;війною &nbsp;бліц...\"<br>\nПеред &nbsp;колоною, &nbsp;суворотонний,<br>\nГорлав &nbsp;комбат, &nbsp;хвалив &nbsp;рядянську &nbsp;міць,<br>\nА &nbsp;навкруги &nbsp;ясною &nbsp;далиною &nbsp;-<br>\nУсі &nbsp;вчували &nbsp;- &nbsp;дихало &nbsp;війною.<br>\n<br>\n431<br>\nВійна! &nbsp;Війна! &nbsp;Ревуть &nbsp;бомбовики &nbsp;-<br>\nЛунає &nbsp;даль, &nbsp;горять &nbsp;снопи &nbsp;і &nbsp;стерні,<br>\nДимлять &nbsp;міста, &nbsp;і &nbsp;села, &nbsp;і &nbsp;садки;<br>\nНемов &nbsp;смерчі, &nbsp;спалахують &nbsp;цистерни;<br>\nТікають &nbsp;армій &nbsp;вибрані &nbsp;полки &nbsp;- &nbsp;<br>\nІ &nbsp;за &nbsp;наказом &nbsp;батальйон &nbsp;саперний<br>\nМоста, &nbsp;якого &nbsp;вчора &nbsp;спорудив,<br>\nСьогодні &nbsp;в &nbsp;небо &nbsp;з &nbsp;полум'ям &nbsp;пустив.<br>\n<br>\n432<br>\nНіхто &nbsp;не &nbsp;прагне &nbsp;ревно &nbsp;воювати!<br>\nЗа &nbsp;що? &nbsp;За &nbsp;смерть &nbsp;від &nbsp;голоду &nbsp;батьків?<br>\nЗа &nbsp;мовне &nbsp;вбивство? &nbsp;За &nbsp;в'язничні &nbsp;грати?<br>\nЗа &nbsp;Соловки? &nbsp;Отари &nbsp;вояків<br>\nБредуть &nbsp;додому... &nbsp;Німець &nbsp;бравуватий<br>\nНа &nbsp;мотоциклі &nbsp;дзенькотить &nbsp;- &nbsp;як &nbsp;шків...<br>\nІ &nbsp;Сталін &nbsp;кличе &nbsp;з &nbsp;Кремлю: &nbsp;\"Сестри &nbsp;й &nbsp;браття,<br>\nСпиняйте &nbsp;злого &nbsp;ворога &nbsp;завзяття!\"<br>\n<br>\n433<br>\nДрижать &nbsp;дороги... &nbsp;Німаки &nbsp;з &nbsp;Дніпра<br>\nЧерпають &nbsp;чисту &nbsp;українську &nbsp;воду;<br>\nІ &nbsp;квилить &nbsp;мати, &nbsp;вбога &nbsp;і &nbsp;стара,<br>\nБо &nbsp;юнаків, &nbsp;рожевий &nbsp;цвіт &nbsp;народу,<br>\nЖенуть &nbsp;у &nbsp;Райх, &nbsp;де &nbsp;батько, &nbsp;брат, &nbsp;сестра<br>\nВ &nbsp;неволі &nbsp;плачуть... &nbsp;Рине &nbsp;з &nbsp;небозводу<br>\nСмертельний &nbsp;рій &nbsp;американських &nbsp;бомб<br>\nНа &nbsp;плетива &nbsp;берлінських &nbsp;катакомб.<br>\n<br>\n434<br>\nДва &nbsp;хижаки &nbsp;зчепились, &nbsp;повні &nbsp;злости;<br>\nХитрюга &nbsp;Сталін &nbsp;- &nbsp;Гітлер-маніяк.<br>\nМосковський &nbsp;сброд, &nbsp;німецький &nbsp;Drang &nbsp;nach &nbsp;Osten<br>\nВп'ялися &nbsp;в &nbsp;тіло &nbsp;України. &nbsp;Як<br>\nРозняти &nbsp;їх? &nbsp;Конаючи &nbsp;від &nbsp;млости,<br>\nОдин &nbsp;із &nbsp;одним &nbsp;у &nbsp;бою &nbsp;закляк.<br>\nАле &nbsp;найбільше &nbsp;чорної &nbsp;руїни<br>\nНесе &nbsp;страшна &nbsp;війна &nbsp;для &nbsp;України.<br>\n<br>\n435<br>\n\"Творім &nbsp;Чернігівську, &nbsp;новітню &nbsp;Січ! &nbsp;-<br>\nТвердить &nbsp;Григорій, &nbsp;у &nbsp;лісу, &nbsp;на &nbsp;раді. &nbsp;-<br>\nДоволі &nbsp;зброї &nbsp;по &nbsp;шляхах, &nbsp;узбіч,<br>\nА &nbsp;скільки &nbsp;бродників &nbsp;тепер, &nbsp;що &nbsp;раді<br>\nНа &nbsp; &nbsp;битву &nbsp;йти, &nbsp;на &nbsp;православний &nbsp;клич &nbsp;-<br>\nПідмогу &nbsp;дати &nbsp;українській &nbsp;владі!<br>\nДоходять &nbsp;вісті, &nbsp;Бульба-Боровець<br>\nУже &nbsp;кладе &nbsp;хаосові &nbsp;кінець\".<br>\n<br>\n436<br>\nО &nbsp;вікодавня, &nbsp;Запорозька &nbsp;Січе!<br>\nМагічне &nbsp;слово, &nbsp;посестро &nbsp;боїв,<br>\nТвоє &nbsp;снажне &nbsp;витання &nbsp;войовниче<br>\nДзвенить &nbsp;шаблями &nbsp;радісно, &nbsp;як &nbsp;спів,<br>\nГармат &nbsp;вогнем &nbsp;гойдає, &nbsp;нидить, &nbsp;кличе<br>\nТого, &nbsp;хто, &nbsp;бродячи, &nbsp;не &nbsp;пив, &nbsp;не &nbsp;їв,<br>\nХто &nbsp;жар &nbsp;великої &nbsp;самопосвяти<br>\nНа &nbsp;вівтар &nbsp;волі &nbsp;жертвує &nbsp;без &nbsp;плати.<br>\n<br>\n437<br>\nНе &nbsp;тільки &nbsp;хліба &nbsp;дорогим &nbsp;шматком<br>\nЖиве &nbsp;у &nbsp;розповні &nbsp;життя &nbsp;людина,<br>\nЩо &nbsp;йде &nbsp;на &nbsp;прю &nbsp;з &nbsp;неволі &nbsp;шуляком.<br>\nОрлина &nbsp;радість, &nbsp;пісня &nbsp;лебедина<br>\nЇї &nbsp;ведуть &nbsp;на &nbsp;приступи &nbsp;притьмом,<br>\nЩоб &nbsp;ти, &nbsp;Свободо, &nbsp;ти, &nbsp;одна, &nbsp;єдина,<br>\nВергала &nbsp;рабство &nbsp;на &nbsp;минальний &nbsp;прах<br>\nІ &nbsp;вгору &nbsp;зводила &nbsp;державний &nbsp;стяг.<br>\n<br>\n438<br>\nНадхненно &nbsp;правдою, &nbsp;похідні &nbsp;групи!<br>\nЖертовні &nbsp;дії &nbsp;ваших &nbsp;перемог<br>\nНесли &nbsp;на &nbsp;Схід &nbsp;- &nbsp;через &nbsp;московські &nbsp;струпи &nbsp;-<br>\nВизвольні &nbsp;поклики &nbsp;боїв, &nbsp;тривог.<br>\nКлювали &nbsp;круки &nbsp;ваші &nbsp;білі &nbsp;трупи,<br>\nАле &nbsp;- &nbsp;хай &nbsp;відає &nbsp;у &nbsp;небі &nbsp;й &nbsp;Бог! &nbsp;-<br>\nКрицева &nbsp;воля &nbsp;Ольжича &nbsp;Олега<br>\nЖиве &nbsp;в &nbsp;нащадках &nbsp;- &nbsp;звага &nbsp;наполегла!<br>\n<br>\n439<br>\nВід &nbsp;Сяну &nbsp;й &nbsp;Тиси &nbsp;по &nbsp;Кубань, &nbsp;Дінець,<br>\nВід &nbsp;плес &nbsp;Лиману &nbsp;до &nbsp;Десни &nbsp;шумкої<br>\nСтоять &nbsp;залоги, &nbsp;волі &nbsp;рішенець,<br>\nІ &nbsp;квітне &nbsp;скрізь, &nbsp;немов &nbsp;палкі &nbsp;левкої,<br>\nЗвитяга &nbsp;волі. &nbsp;Був &nbsp;колись &nbsp;боєць<br>\nРадянських &nbsp;армій &nbsp;чи &nbsp;жовнір &nbsp;людської &nbsp;-<br>\nТепер &nbsp;повстанець &nbsp;і &nbsp;вояк &nbsp;УПА,<br>\nКому &nbsp;гудуть &nbsp;дорога &nbsp;і &nbsp;тропа.<br>\n<br>\n440<br>\nЛетить &nbsp;привіт &nbsp;Чернігівської &nbsp;Січі<br>\nВ &nbsp;карпатську &nbsp;сотню &nbsp;Позичанюка;<br>\nМоскву &nbsp;й &nbsp;Берлін &nbsp;перехитривши &nbsp;двічі,<br>\nЛунає &nbsp;клич &nbsp;полковиника &nbsp;Дацька.<br>\nЖбурнувши &nbsp;виклик &nbsp;німцеві &nbsp;у &nbsp;вічі,<br>\nВеде &nbsp;дивізію &nbsp;тверда &nbsp;рука<br>\nСтавного &nbsp;Шандрука. &nbsp;І &nbsp;згонить &nbsp;полуд<br>\nЗ &nbsp;очей &nbsp;байдужого &nbsp;полковник &nbsp;Долуд.<br>\n<br>\n441<br>\nВолає &nbsp;край &nbsp;вугілля &nbsp;і &nbsp;пшениць &nbsp;- &nbsp;<br>\nІ &nbsp;воскресають &nbsp;Довбуш, &nbsp;Кобилиця.<br>\nБандеру, &nbsp;Мельника &nbsp;й &nbsp;Чупринку &nbsp;ниць<br>\nНе &nbsp;покладе &nbsp;й &nbsp;навальна &nbsp;вогневиця!<br>\nВони &nbsp;ширяють &nbsp;гоном &nbsp;блискавиць &nbsp;-<br>\nІ &nbsp;сяють &nbsp;радістю &nbsp;повстанські &nbsp;лиця,<br>\nБо &nbsp;непокорі &nbsp;вибухає &nbsp;дух &nbsp;-<br>\nСеред &nbsp;народу, &nbsp;що, &nbsp;було, &nbsp;заглух.<br>\n<br>\n442<br>\nБезсмертний &nbsp;ти, &nbsp;нескорений &nbsp;народе,<br>\nПочетвертований, &nbsp;немов &nbsp;юдей.<br>\nТебе &nbsp;загарбинк &nbsp;удесяте, &nbsp;всоте<br>\nБере &nbsp;в &nbsp;неволю &nbsp;- &nbsp;як &nbsp;тяжкий &nbsp;трофей;<br>\nЧужинних &nbsp;зайд &nbsp;поріддя &nbsp;кривороте<br>\nВ &nbsp;твоїх &nbsp;містах &nbsp;виловлює &nbsp;людей.<br>\nТа &nbsp;не &nbsp;міліють &nbsp;невичерпні &nbsp;надра,<br>\nЩо &nbsp;їх &nbsp;випалює &nbsp;ворожа &nbsp;ватра!<br>\n<br>\n443<br>\nСтоїть &nbsp;Чернигівська, &nbsp;новітня &nbsp;Січ:<br>\nСімсот &nbsp;колишніх &nbsp;червоноармійців,<br>\nА &nbsp;скорострілів, &nbsp;славлених &nbsp;узбіч, &nbsp;-<br>\nТриноги-роги... &nbsp;Повзів, &nbsp;що &nbsp;від &nbsp;німців<br>\nВзяли &nbsp;до &nbsp;бою, &nbsp;для &nbsp;двох &nbsp;десятиріч<br>\nНа &nbsp;битви &nbsp;вистачить. &nbsp;Долай &nbsp;бульбівців<br>\nІ &nbsp;незалежности &nbsp;універсал &nbsp;-<br>\nКотись &nbsp;на &nbsp;ворога, &nbsp;як &nbsp;буйний &nbsp;шквал!<br>\n<br>\n444<br>\nЗі &nbsp;Сходу &nbsp;суне &nbsp;сотня &nbsp;Ковпакова,<br>\nПосол &nbsp;Москви, &nbsp;- &nbsp;і &nbsp;галас &nbsp;Воронька,<br>\n\"Того, &nbsp;що &nbsp;греблі &nbsp;рве\", &nbsp;- &nbsp;немов &nbsp;полова,<br>\nСмітить &nbsp;повітря. &nbsp;Спритна &nbsp;і &nbsp;в'юнка,<br>\nТривожить &nbsp;німців &nbsp;хитрість &nbsp;Кузнецова,<br>\nЩо, &nbsp;приземлившись &nbsp;тихо &nbsp;з &nbsp;літака,<br>\nПускає &nbsp;скрізь &nbsp;підступства &nbsp;злоязичі:<br>\nГорять &nbsp;путі &nbsp;Чернігівської &nbsp;Січі!<br>\n<br>\n445<br>\nКуди &nbsp;ж &nbsp;тепер? &nbsp;Уся &nbsp;\"Галичина\"<br>\nВ &nbsp;чужих &nbsp;мундирах &nbsp;і &nbsp;в &nbsp;чужих &nbsp;шоломах<br>\nІде &nbsp;під &nbsp;Броди &nbsp;збройно, &nbsp;як &nbsp;стіна;<br>\nІ &nbsp;по &nbsp;нашитих &nbsp;золотих &nbsp;заломах<br>\nЛапатий &nbsp;лев, &nbsp;якому &nbsp;й &nbsp;даль &nbsp;тісна,<br>\nРичить, &nbsp;лютує &nbsp;між &nbsp;рядів &nbsp;рухомих.<br>\nНової &nbsp;нації &nbsp;найкращий &nbsp;цвіт<br>\nПро &nbsp;самостійність &nbsp;хороводить &nbsp;міт.<br>\n<br>\n446<br>\nО &nbsp;новочасні, &nbsp;українські &nbsp;вої!<br>\nЗа &nbsp;що &nbsp;ви &nbsp;славно &nbsp;в &nbsp;битві &nbsp;полягли?<br>\nВас &nbsp;німці &nbsp;зрадили, &nbsp;не &nbsp;давши &nbsp;зброї,<br>\nСвої &nbsp;ганьблять &nbsp;вас &nbsp;патокою &nbsp;мли.<br>\nСягнувши &nbsp;гордо &nbsp;зваги &nbsp;січової,<br>\nВи &nbsp;кров &nbsp;гарячу &nbsp;мужньо &nbsp;пролили<br>\nЗа &nbsp;Україну &nbsp;- &nbsp;в &nbsp;несвоїй &nbsp;одежі, &nbsp;-<br>\nСплямивиш &nbsp;зовні &nbsp;відданості &nbsp;стежі.<br>\n<br>\n447<br>\nНімецькй &nbsp;ненавидячи &nbsp;мундир,<br>\n\"Галичини\" &nbsp;відсторонявсь &nbsp;Григорій.<br>\nУпівський, &nbsp;рідний, &nbsp;правдоносний &nbsp;вир<br>\nЙому, &nbsp;як &nbsp;сонце, &nbsp;сяяв &nbsp;на &nbsp;просторі,<br>\nКоли &nbsp;відвага &nbsp;клекотіла &nbsp;вшир,<br>\nКоли &nbsp;цвіли &nbsp;дороговказні &nbsp;зорі,<br>\nА &nbsp;по &nbsp;лісах &nbsp;визвольницька &nbsp;стопа<br>\nГула, &nbsp;як &nbsp;дзвін, &nbsp;звитягою &nbsp;УПА.<br>\n<br>\n448<br>\nХоробра &nbsp;арміє! &nbsp;Твої &nbsp;повстанці,<br>\nВідвіжних &nbsp;рейдів &nbsp;мужні &nbsp;вояки,<br>\nЗ &nbsp;усіх &nbsp;усюд &nbsp;надхненні &nbsp;новобранці,<br>\nНовітніх &nbsp;подвигів &nbsp;січовики,<br>\nНемов &nbsp;небесних &nbsp;сонць &nbsp;протуберанці,<br>\nПовік &nbsp;віститимуть &nbsp;на &nbsp;всі &nbsp;віки,<br>\nНа &nbsp;всі &nbsp;нові, &nbsp;потомні &nbsp;покоління,<br>\nПро &nbsp;гнів &nbsp;народу &nbsp;й &nbsp;гідности &nbsp;горіння.<br>\n<br>\n449<br>\nЩасливий &nbsp;той, &nbsp;хто &nbsp;причастивсь &nbsp;вогнем<br>\nЯсної &nbsp;зброї, &nbsp;що &nbsp;гула &nbsp;в &nbsp;Карпатах,<br>\nОзнаменована &nbsp;майбутнім &nbsp;днем<br>\nСеред &nbsp;смерек, &nbsp;зелено-сивуватих,<br>\nСеред &nbsp;полів, &nbsp;об'їжджених &nbsp;конем.<br>\nО &nbsp;збройна &nbsp;зваго &nbsp;у &nbsp;крицевих &nbsp;латах,<br>\nТи &nbsp;гідно &nbsp;стала &nbsp;за &nbsp;буття &nbsp;й &nbsp;права<br>\nНародів &nbsp;тих, &nbsp;чия &nbsp;душа &nbsp;жива!<br>\n<br>\n450<br>\nЧитачу &nbsp;ревний, &nbsp;вибуховий &nbsp;порох<br>\nТримай &nbsp;у &nbsp;схові, &nbsp;чистім &nbsp;і &nbsp;сухім.<br>\nТоді &nbsp;нагальний &nbsp;і &nbsp;підступний &nbsp;ворог<br>\nТебе &nbsp;не &nbsp;вдарить, &nbsp;як &nbsp;раптовий &nbsp;грім;<br>\nСкарбів &nbsp;духовних &nbsp;нерозталий &nbsp;ворох<br>\nНехай &nbsp;борониться &nbsp;мечем &nbsp;своїм.<br>\nЯ &nbsp;прославляю &nbsp;променисту &nbsp;зброю,<br>\nЩо &nbsp;за &nbsp;визволення &nbsp;стоїть &nbsp;горою!\n\n\n<br><br>\n"
}