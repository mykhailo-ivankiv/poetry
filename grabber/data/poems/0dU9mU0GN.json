{
  "author": "evACUGVJ",
  "id": "0dU9mU0GN",
  "title": "ПРОМЕТЕЙ  IV",
  "link": "metrs_poem.php?poem=3245",
  "html": "\n<h4></h4>\n\n<a href=\"/metrs.php?id=141&amp;type=tvorch\" class=\"redhr1\">Творчість</a> |\n<a href=\"/metrs.php?id=141&amp;type=biogr\" class=\"redhr1\">Біографія</a> |\n<a href=\"/metrs.php?id=141&amp;type=critiques\" class=\"redhr1\">Критика</a>\n\n<h4>ПРОМЕТЕЙ  IV</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nКоли &nbsp;ж &nbsp;розвіявся &nbsp;туман, &nbsp;<br>\nЙого &nbsp;з &nbsp;комірки &nbsp;на &nbsp;майдан &nbsp;<br>\nВели &nbsp;з-під &nbsp;допиту &nbsp;на &nbsp;люди, &nbsp;<br>\nМожливо, &nbsp;хто &nbsp;жалом &nbsp;огуди &nbsp;<br>\nРоз’ятрить &nbsp;біль &nbsp;зажитих &nbsp;ран.<br>\n &nbsp;<br>\n<br>\nЯк &nbsp;важко &nbsp;перші &nbsp;кроки &nbsp;йти! &nbsp;<br>\nНа &nbsp;ланцюгах &nbsp;біжать &nbsp;хорти, &nbsp;<br>\nДорогу &nbsp;нюхаючи, &nbsp;звірі, &nbsp;<br>\nІ &nbsp;вартові &nbsp;мовчазно-сірі, &nbsp;<br>\nІ &nbsp;офіцери &nbsp;— &nbsp;два &nbsp;кати.<br>\n &nbsp;<br>\n<br>\nПро &nbsp;що &nbsp;ти &nbsp;думаєш &nbsp;в &nbsp;цю &nbsp;мить? &nbsp;<br>\nПро &nbsp;те, &nbsp;що &nbsp;день &nbsp;твій &nbsp;одшумить, &nbsp;<br>\nЩо &nbsp;згасне &nbsp;погляд &nbsp;на &nbsp;півслові? &nbsp;<br>\nЩо, &nbsp;може, &nbsp;першої &nbsp;любові &nbsp;<br>\nНе &nbsp;дочекатись, &nbsp;не &nbsp;допить?<br>\n &nbsp;<br>\n<br>\nЛюдських &nbsp;облич, &nbsp;можливо, &nbsp;жаль? &nbsp;<br>\nЧи &nbsp;неба &nbsp;літнього &nbsp;кришталь &nbsp;<br>\nЗ &nbsp;дубами &nbsp;й &nbsp;сонцем &nbsp;у &nbsp;долині &nbsp;<br>\nНа &nbsp;серце &nbsp;ліг, &nbsp;як &nbsp;жар, &nbsp;однині, &nbsp;<br>\nЯк &nbsp;літ &nbsp;юнацьких &nbsp;тепла &nbsp;даль...<br>\n &nbsp;<br>\n<br>\nЧи, &nbsp;може, &nbsp;смерті &nbsp;лютий &nbsp;крик &nbsp;<br>\nЛіг &nbsp;німотою &nbsp;на &nbsp;язик, &nbsp;<br>\nІ &nbsp;ти &nbsp;прокляв &nbsp;і &nbsp;сонце, &nbsp;й &nbsp;трави, &nbsp;<br>\nВечірніх &nbsp;зір &nbsp;м’які &nbsp;заграви &nbsp;<br>\nІ &nbsp;все, &nbsp;до &nbsp;чого &nbsp;здавна &nbsp;звик?<br>\n &nbsp;<br>\n<br>\nНі... &nbsp;Як &nbsp;же &nbsp;можна &nbsp;проклясти &nbsp;<br>\nТе, &nbsp;що &nbsp;живе &nbsp;в &nbsp;тобі &nbsp;для &nbsp;мсти, &nbsp;<br>\nДля &nbsp;воскресіння, &nbsp;як &nbsp;відбиток &nbsp;<br>\nДуші &nbsp;твоєї. &nbsp;Сонця &nbsp;злиток, &nbsp;<br>\nІ &nbsp;правду, &nbsp;й &nbsp;гнів &nbsp;— &nbsp;тобі &nbsp;нести.<br>\n &nbsp;<br>\n<br>\nТривожить &nbsp;інше: &nbsp;стане &nbsp;друг &nbsp;<br>\nЛюдей &nbsp;розпитувать &nbsp;навкруг, &nbsp;<br>\nЧи &nbsp;хто &nbsp;розкаже, &nbsp;як &nbsp;з &nbsp;собою &nbsp;<br>\nНе &nbsp;взяв &nbsp;зневіри &nbsp;я &nbsp;з &nbsp;журбою, &nbsp;<br>\nНе &nbsp;похиливсь &nbsp;од &nbsp;ран-недуг,<br>\n &nbsp;<br>\n<br>\nА &nbsp;чесно &nbsp;вмер. &nbsp;Від &nbsp;цих &nbsp;долин &nbsp;<br>\nЧи &nbsp;зайде &nbsp;воїн &nbsp;хоч &nbsp;один, &nbsp;<br>\nЧи &nbsp;занесе &nbsp;в &nbsp;смоленську &nbsp;хату &nbsp;<br>\nПро &nbsp;мене &nbsp;звістку &nbsp;скупувату, &nbsp;<br>\nЩо &nbsp;не &nbsp;верне &nbsp;додому &nbsp;син.<br>\n &nbsp;<br>\n<br>\nЩо &nbsp;з &nbsp;ним &nbsp;не &nbsp;стрінеться &nbsp;сім’я. &nbsp;<br>\nЧи &nbsp;мати &nbsp;знатиме &nbsp;моя,<br>\nЩо &nbsp;інша &nbsp;мати &nbsp;в &nbsp;іншім &nbsp;домі &nbsp;<br>\nМене &nbsp;доглянула &nbsp;в &nbsp;утомі, &nbsp;<br>\nНеначе &nbsp;син &nbsp;для &nbsp;неї &nbsp;— &nbsp;я...<br>\n &nbsp;<br>\n<br>\nЩо &nbsp;інша &nbsp;мати &nbsp;при &nbsp;свічі &nbsp;<br>\nВ’язала &nbsp;рану &nbsp;на &nbsp;плечі, &nbsp;<br>\nПоїла &nbsp;чаєм, &nbsp;з &nbsp;вишні &nbsp;соком, &nbsp;<br>\nА &nbsp;одвернувшись, &nbsp;ненароком &nbsp;<br>\nТихенько &nbsp;плакала &nbsp;вночі. &nbsp;<br>\nНу &nbsp;от &nbsp;і &nbsp;все. &nbsp;Б’є &nbsp;барабан. &nbsp;<br>\nМовчить &nbsp;юрба. &nbsp;Завмер &nbsp;майдан.<br>\n &nbsp;<br>\n<br>\nСтоять &nbsp;жінки &nbsp;у &nbsp;три &nbsp;ряди, &nbsp;<br>\nДівчата &nbsp;й &nbsp;згорблені &nbsp;діди, &nbsp;<br>\nІ &nbsp;хлопчаки &nbsp;побіля &nbsp;тину &nbsp;<br>\nЗлетілись, &nbsp;стихли &nbsp;на &nbsp;хвилину, &nbsp;<br>\nПочувши &nbsp;подихи &nbsp;біди.<br>\n<br>\n &nbsp;<br>\nА &nbsp;він &nbsp;— &nbsp;в &nbsp;пілоточці &nbsp;своїй, &nbsp;<br>\nУ &nbsp;гімнастьорці &nbsp;польовій, &nbsp;<br>\nВ &nbsp;юхтових &nbsp;чоботях &nbsp;— &nbsp;напроти, &nbsp;<br>\nВ &nbsp;очах &nbsp;ні &nbsp;крику, &nbsp;ні &nbsp;скорботи, &nbsp;<br>\nТаким &nbsp;ходив, &nbsp;мабуть, &nbsp;і &nbsp;в &nbsp;бій.<br>\n &nbsp;<br>\n<br>\nЛиш &nbsp;похилився &nbsp;раз &nbsp;чи &nbsp;два... &nbsp;<br>\nЧи &nbsp;закрутилась &nbsp;голова? &nbsp;<br>\nВід &nbsp;рани &nbsp;стомленого &nbsp;тіла &nbsp;<br>\nУся &nbsp;сорочка &nbsp;потемніла, &nbsp;<br>\nВся &nbsp;поруділа,— &nbsp;не &nbsp;нова...<br>\n &nbsp;<br>\n<br>\nЦе &nbsp;ваш? &nbsp;— &nbsp;Це &nbsp;наш,— &nbsp;говорить &nbsp;дід.<br>\nЦе &nbsp;наш,— &nbsp;хлопчак &nbsp;за &nbsp;дідом &nbsp;вслід.<br>\nЦе &nbsp;наш,— &nbsp;дівча &nbsp;ступа &nbsp;охоче &nbsp;<br>\nІ &nbsp;щиро &nbsp;дивиться &nbsp;ув &nbsp;очі, &nbsp;<br>\nЩоб &nbsp;не &nbsp;хитнувся, &nbsp;не &nbsp;поблід.<br>\n &nbsp;<br>\n<br>\nІдуть &nbsp;мовчазно &nbsp;ковалі, &nbsp;<br>\nІ &nbsp;в &nbsp;хлопця &nbsp;руки &nbsp;в &nbsp;мозолі. &nbsp;<br>\nВін, &nbsp;може, &nbsp;теж &nbsp;коваль? &nbsp;І &nbsp;знову &nbsp;<br>\nКлепав &nbsp;би &nbsp;плуг &nbsp;чи &nbsp;гнув &nbsp;підкову.<br>\n--- &nbsp;Це &nbsp;наш,— &nbsp;і &nbsp;клоняться &nbsp;к &nbsp;землі.<br>\n<br>\n<br>\nА &nbsp;тесля &nbsp;теслі: &nbsp;—Підійдім, &nbsp;<br>\nВін, &nbsp;може, &nbsp;теж &nbsp;возводив &nbsp;дім,<br>\nСушив &nbsp;кленину &nbsp;в &nbsp;ночі &nbsp;літні<br>\nЧи &nbsp;ставив &nbsp;тесані &nbsp;ворітні.<br>\nЦе &nbsp;наш, &nbsp;ми &nbsp;клянемось &nbsp;на &nbsp;тім!<br>\n<br>\n<br>\nІ &nbsp;матерів &nbsp;гірка &nbsp;любов &nbsp;<br>\nПідводить &nbsp;їх &nbsp;без &nbsp;перемов &nbsp;<br>\nДо &nbsp;юнака, &nbsp;бо &nbsp;ясночолі &nbsp;<br>\nІ &nbsp;їх &nbsp;сини &nbsp;воюють &nbsp;в &nbsp;полі.<br>\n--- &nbsp;Це &nbsp;наш, &nbsp;ми &nbsp;кров &nbsp;дамо &nbsp;за &nbsp;кров.<br>\n &nbsp;<br>\n<br>\nІ &nbsp;вже &nbsp;земля, &nbsp;піднявши &nbsp;цвіт, &nbsp;<br>\nВід &nbsp;круч, &nbsp;від &nbsp;поля, &nbsp;від &nbsp;воріт, &nbsp;<br>\nУставши &nbsp;камнем &nbsp;і &nbsp;травою, &nbsp;<br>\nВітрами &nbsp;й &nbsp;ніччю &nbsp;грозовою, &nbsp;<br>\nКричить: &nbsp;— &nbsp;Це &nbsp;наш! &nbsp;Іду &nbsp;на &nbsp;звіт...<br>\n &nbsp;<br>\n<br>\nАх, &nbsp;як &nbsp;він &nbsp;мить &nbsp;оцю &nbsp;зустрів! &nbsp;<br>\nНемов &nbsp;не &nbsp;дихав, &nbsp;не &nbsp;горів... &nbsp;<br>\nІ &nbsp;тіло &nbsp;— &nbsp;так! &nbsp;Своє &nbsp;це &nbsp;тіло, &nbsp;<br>\nІ &nbsp;сонце &nbsp;інше &nbsp;засвітило &nbsp;<br>\nУ &nbsp;кронах &nbsp;чорних &nbsp;яворів.<br>\n &nbsp;<br>\n<br>\nІ &nbsp;навіть &nbsp;сірі &nbsp;горобці &nbsp;<br>\nЗдаються &nbsp;— &nbsp;срібні &nbsp;промінці, &nbsp;<br>\nДівочі &nbsp;очі, &nbsp;карі &nbsp;й &nbsp;сині. &nbsp;Він &nbsp;жив. &nbsp;<br>\nВін &nbsp;житиме &nbsp;однині, &nbsp;<br>\nХовай &nbsp;же &nbsp;муку &nbsp;на &nbsp;лиці!<br>\n &nbsp;<br>\n<br>\n--- &nbsp;Це &nbsp;ваш? &nbsp;Ви &nbsp;брешете. &nbsp;Не &nbsp;ваш! &nbsp;<br>\nЧому &nbsp;ж &nbsp;у &nbsp;нього &nbsp;патронташ &nbsp;<br>\nІ &nbsp;п’ять &nbsp;гранат &nbsp;знайшли &nbsp;в &nbsp;соломі? &nbsp;<br>\nВін &nbsp;ночував &nbsp;в &nbsp;чужому &nbsp;домі,<br>\nВін &nbsp;двічі &nbsp;ранений. &nbsp;Він &nbsp;— &nbsp;наш!<br>\n &nbsp;<br>\n<br>\nМи &nbsp;з &nbsp;ним &nbsp;по-своєму. &nbsp;А &nbsp;вам &nbsp;<br>\nЯ &nbsp;все &nbsp;сторицею &nbsp;віддам:<br>\nВ &nbsp;теплушки &nbsp;всіх, &nbsp;гайда &nbsp;в &nbsp;дорогу. &nbsp;<br>\nХати &nbsp;ж &nbsp;— &nbsp;з &nbsp;порогу &nbsp;до &nbsp;порогу &nbsp;<br>\nСпалю, &nbsp;стопчу &nbsp;— &nbsp;віддам &nbsp;чортам.<br>\n &nbsp;<br>\n<br>\nНу, &nbsp;як? &nbsp;Це &nbsp;ваш? &nbsp;Замовкли &nbsp;ви? &nbsp;— &nbsp;<br>\nЯк &nbsp;лан &nbsp;колючої &nbsp;трави, &nbsp;<br>\nХитнулось, &nbsp;втихло. &nbsp;Тільки &nbsp;очі &nbsp;<br>\nГорять &nbsp;дідівські &nbsp;і &nbsp;дівочі, &nbsp;<br>\nІ &nbsp;сльози &nbsp;в &nbsp;матері-вдови.<br>\n &nbsp;<br>\n<br>\nБоєць &nbsp;підвівсь, &nbsp;як &nbsp;біль &nbsp;із &nbsp;ран, &nbsp;<br>\nНа &nbsp;цей &nbsp;осуджений &nbsp;майдан, &nbsp;<br>\nПобачив &nbsp;даль &nbsp;— &nbsp;не &nbsp;теплий &nbsp;вирій, &nbsp;<br>\nТеплушок &nbsp;ряд &nbsp;у &nbsp;ночі &nbsp;сірій, &nbsp;<br>\nСвітанку &nbsp;смертного &nbsp;туман.<br>\n &nbsp;<br>\n<br>\nВ &nbsp;теплушках &nbsp;люди &nbsp;без &nbsp;води, &nbsp;<br>\nОці &nbsp;хлоп’ята &nbsp;і &nbsp;діди, &nbsp;<br>\nЦі &nbsp;матері &nbsp;— &nbsp;і &nbsp;в &nbsp;тебе &nbsp;ж &nbsp;мати,— &nbsp;<br>\nА &nbsp;ген &nbsp;за &nbsp;ними &nbsp;тліють &nbsp;хати, &nbsp;<br>\nПожежі &nbsp;чорної &nbsp;сліди.<br>\n &nbsp;<br>\n<br>\nА &nbsp;кожен &nbsp;з &nbsp;них &nbsp;— &nbsp;сестра &nbsp;і &nbsp;брат. &nbsp;<br>\nНащо &nbsp;їм &nbsp;холод &nbsp;ржавих &nbsp;ґрат? &nbsp;<br>\nНащо &nbsp;їм &nbsp;сліз &nbsp;гіркі &nbsp;потоки? &nbsp;<br>\nІ &nbsp;він &nbsp;вперед &nbsp;ступив &nbsp;два &nbsp;кроки:<br>\n--- &nbsp;Стріляй! &nbsp;Розвідник &nbsp;я. &nbsp;Солдат.\n\n\n<br><br>\n"
}