{
  "author": "ZkCcODBf",
  "id": "9OhvcDCY",
  "title": "РОМАШКА ТИСЯЧОЛІТТЯ",
  "link": "metrs_poem.php?poem=11159",
  "html": "\n<h4></h4>\n\n<a href=\"/metrs.php?id=719&amp;type=tvorch\" class=\"redhr1\">Творчість</a> |\n<a href=\"/metrs.php?id=719&amp;type=biogr\" class=\"redhr1\">Біографія</a> |\n<a href=\"/metrs.php?id=719&amp;type=critiques\" class=\"redhr1\">Критика</a>\n\n<h4>РОМАШКА ТИСЯЧОЛІТТЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;ромашками &nbsp;пахне &nbsp;волосся &nbsp;твоє.<br>\nІ &nbsp;очима &nbsp;землі &nbsp;прозирають &nbsp;волошки...<br>\n<br>\nЩе &nbsp;попереду &nbsp;- &nbsp;вічність. &nbsp;І &nbsp;час &nbsp;у &nbsp;нас &nbsp;- &nbsp;є.<br>\nЗачекай, &nbsp;не &nbsp;жени, &nbsp;пожалій &nbsp;мене &nbsp;трошки,<br>\nСотниківно, &nbsp;Ядвіго &nbsp;з &nbsp;очима &nbsp;Явдошки...<br>\nАле &nbsp;відьма &nbsp;- &nbsp;жене! &nbsp;Пташка-трійка &nbsp;- &nbsp;кує!<br>\nНакувала...<br>\nХрещатих &nbsp;моїх &nbsp;іменин<br>\nВже &nbsp;не &nbsp;спинить &nbsp;це &nbsp;коло &nbsp;крейдяне &nbsp;зі &nbsp;звичок.<br>\nІ &nbsp;попереду &nbsp;тільки &nbsp;курай &nbsp;і &nbsp;полин,<br>\nІ &nbsp;життя &nbsp;- &nbsp;на &nbsp;зозулин &nbsp;один &nbsp;черевичок.<br>\nЯк &nbsp;я &nbsp;легко &nbsp;купився<br>\nна &nbsp;привид &nbsp;коня,<br>\nНа &nbsp;Савур &nbsp;на &nbsp;могилу &nbsp;з &nbsp;конем &nbsp;коло &nbsp;хати...<br>\nТут &nbsp;русальських &nbsp;язичій &nbsp;любовне &nbsp;дання,<br>\nТи &nbsp;в &nbsp;вінку &nbsp;із &nbsp;ромашок, &nbsp;і &nbsp;хочеш &nbsp;кохати!<br>\n<br>\nА &nbsp;мені, &nbsp;ув &nbsp;евксинській &nbsp;моїй &nbsp;чужині,<br>\nКожна &nbsp;ласка &nbsp;- &nbsp;немов &nbsp;материнська, &nbsp;отецька...<br>\nНе &nbsp;овечка, &nbsp;не &nbsp;пастир, &nbsp;а &nbsp;бачу &nbsp;в &nbsp;ці &nbsp;дні:<br>\nЩе &nbsp;мене &nbsp;виглядає &nbsp;й &nbsp;стоїть &nbsp;при &nbsp;коні<br>\nОсіянна &nbsp;печаллю &nbsp;княжна &nbsp;половецька.<br>\nЯ &nbsp;ж &nbsp;лічив &nbsp;свої &nbsp;дні &nbsp;- &nbsp;як &nbsp;шпаргалки &nbsp;спудей.<br>\nЕллін, &nbsp;обр &nbsp;і &nbsp;касог, &nbsp;анн, &nbsp;русич, &nbsp;іудей &nbsp;-<br>\nМов &nbsp;ромашковий &nbsp;цвіт, &nbsp;цвіт &nbsp;небесного &nbsp;знаку.<br>\n<br>\nЯ &nbsp;веслую, &nbsp;аж &nbsp;очі &nbsp;вилазять &nbsp;з &nbsp;орбіт.<br>\nЗадля &nbsp;тебе &nbsp;живу &nbsp;вже &nbsp;дві &nbsp;тисячі &nbsp;літ,<br>\nТа &nbsp;з &nbsp;полону &nbsp;сирени &nbsp;прийду &nbsp;на &nbsp;Ітаку.<br>\n<br>\nСтепова &nbsp;Каліпсо, &nbsp;я &nbsp;дві &nbsp;тисячі &nbsp;літ<br>\nОбриваю &nbsp;літа, &nbsp;як &nbsp;ромашковий &nbsp;цвіт.<br>\nЯ &nbsp;ж &nbsp;возносив &nbsp;тебе<br>\nдо &nbsp;найвищих &nbsp;небес,<br>\nЯ &nbsp;стелив &nbsp;тобі &nbsp;сніг &nbsp;для &nbsp;палкого &nbsp;злягання...<br>\nВпав &nbsp;на &nbsp;очі &nbsp;туман &nbsp;половецьких &nbsp;очес,<br>\nІ &nbsp;була &nbsp;мені &nbsp;мить, &nbsp;кожна &nbsp;мить &nbsp;- &nbsp;як &nbsp;остання.<br>\nЯ &nbsp;люблю &nbsp;це &nbsp;життя, &nbsp;це &nbsp;гріховне &nbsp;вино.<br>\nЯ &nbsp;тобою &nbsp;вчарований, &nbsp;о &nbsp;чужино!<br>\nЗнаю &nbsp;здавна-прадавна, &nbsp;що &nbsp;й &nbsp;ми &nbsp;не &nbsp;з &nbsp;Мальорки.<br>\nАрхімедів &nbsp;важіль, &nbsp;і &nbsp;жіноче &nbsp;єство,<br>\nТвого &nbsp;тіла &nbsp;вогонь, &nbsp;ядра &nbsp;персь, &nbsp;їх &nbsp;литво,<br>\nІ &nbsp;міжміжжя, &nbsp;міжгір'я &nbsp;круте &nbsp;торжество...<br>\nДіонісова &nbsp;крале, &nbsp;богине &nbsp;з &nbsp;гальорки!<br>\nЯк &nbsp;ти &nbsp;плутала &nbsp;нас &nbsp;тут, &nbsp;у &nbsp;грішні &nbsp;ці &nbsp;дні,<br>\n<br>\nТи &nbsp;себе &nbsp;ані &nbsp;нас &nbsp;не &nbsp;жаліла &nbsp;нітрошки.<br>\nТи &nbsp;мадонна &nbsp;геєни, &nbsp;сама &nbsp;без &nbsp;рідні...<br>\n<br>\nНу &nbsp;чого &nbsp;ж &nbsp;у &nbsp;сльозах &nbsp;твої &nbsp;чисті &nbsp;волошки?<br>\nСин &nbsp;при &nbsp;нас, &nbsp;ми &nbsp;з &nbsp;тобою, &nbsp;і &nbsp;я &nbsp;на &nbsp;коні...<br>\n<br>\nДе &nbsp;Харонові &nbsp;сурми, &nbsp;й &nbsp;куди &nbsp;він &nbsp;гребе?<br>\nІ &nbsp;кого &nbsp;він &nbsp;гукає &nbsp;- &nbsp;мене &nbsp;чи &nbsp;тебе?<br>\nМеморійна &nbsp;зоря, &nbsp;чи &nbsp;зоря-зоряниця?<br>\nДесь &nbsp;іржуть &nbsp;і &nbsp;глузують &nbsp;дурні &nbsp;лошаки,<br>\nА &nbsp;богиня &nbsp;- &nbsp;одна. &nbsp;І &nbsp;княжна, &nbsp;й &nbsp;кобилиця.<br>\nСтали &nbsp;прахом &nbsp;і &nbsp;каменем &nbsp;древні &nbsp;віки.<br>\nПроминули &nbsp;століття, &nbsp;як &nbsp;римські &nbsp;полки,<br>\nІ &nbsp;на &nbsp;прах &nbsp;обернулася &nbsp;древня &nbsp;столиця...<br>\nА &nbsp;вона &nbsp;- &nbsp;як &nbsp;богиня &nbsp;під &nbsp;небом &nbsp;ріки,<br>\nУ &nbsp;вінку &nbsp;із &nbsp;ромашок, &nbsp;- &nbsp;стоока &nbsp;й &nbsp;столиця!<br>\nЯк &nbsp;ти &nbsp;знов &nbsp;владарюєш, &nbsp;коханко, &nbsp;жоно!<br>\nНаше &nbsp;плем'я &nbsp;- &nbsp;це &nbsp;обри. &nbsp;Пропало &nbsp;й &nbsp;воно:<br>\nСкам'яніли &nbsp;і &nbsp;м'язи, &nbsp;й &nbsp;слова &nbsp;чоловічі...<br>\nЯ &nbsp;люблю &nbsp;тебе, &nbsp;грішну. &nbsp;І &nbsp;сам &nbsp;я &nbsp;не &nbsp;згірш.<br>\nІ &nbsp;прощальний &nbsp; &nbsp;твій &nbsp;плач. &nbsp;І &nbsp;прощальний &nbsp;мій &nbsp;вірш.<br>\nПоловецькі &nbsp;волошки &nbsp;заглянули &nbsp;в &nbsp;вічі.<br>\nЦе &nbsp;хрещате &nbsp;злягання, &nbsp;жадання &nbsp;розп'ять...<br>\nОчеса &nbsp;в &nbsp;очеса &nbsp;половецькі &nbsp;стоять.<br>\nТак &nbsp;оддайтесь &nbsp;наостанку &nbsp;бодай &nbsp;печенігу!<br>\n...Але &nbsp;інше &nbsp;століття &nbsp;зозуля &nbsp;кує.<br>\nІ &nbsp;ромашками &nbsp;пахне &nbsp;волосся &nbsp;твоє,<br>\nІ &nbsp;восходить &nbsp;зоря &nbsp;віфлеємського &nbsp;снігу...<br><br><em>2001</em>\n\n\n<br><br>\n"
}