{
  "author": "ZowtArFD",
  "id": "EpTToWwk",
  "title": "ЛИСТ",
  "link": "metrs_poem.php?poem=6038",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>ЛИСТ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЗабутий &nbsp;друг &nbsp;давно &nbsp;минулих &nbsp;літ<br>\nПрислав &nbsp;листа, &nbsp;запрошує &nbsp;у &nbsp;гості.<br>\nІ &nbsp;враз &nbsp;війнуло &nbsp;зболено &nbsp;і &nbsp;гостро<br>\nСолодким &nbsp;вітром &nbsp;проминулих &nbsp;літ.<br>\n<br>\nНу &nbsp;що &nbsp;ж, &nbsp;поїду. &nbsp;Недалекий &nbsp;шлях.<br>\nГодина &nbsp;льоту. &nbsp;Півгодини &nbsp;ходу.<br>\nЗате &nbsp;які &nbsp;дива &nbsp;у &nbsp;нагороду<br>\nМені &nbsp;вістує &nbsp;той &nbsp;короткий &nbsp;шлях!<br>\n<br>\nОтут &nbsp;ми &nbsp;- &nbsp;діти... &nbsp;Осьде &nbsp;- &nbsp;молоді...<br>\nПримхлива &nbsp;пам'ять &nbsp;до &nbsp;начал &nbsp;вертає.<br>\nА &nbsp;степ &nbsp;цвіте, &nbsp;а &nbsp;хмарка &nbsp;пропливає,<br>\nА &nbsp;очі &nbsp;мами &nbsp;- &nbsp;юні, &nbsp;молоді.<br>\n<br>\nІ &nbsp;тато &nbsp;юний... &nbsp;Гляну &nbsp;з-під &nbsp;руки:<br>\nОкопи, &nbsp;дріт, &nbsp;траншеї &nbsp;і &nbsp;воронки.<br>\nСкрипить &nbsp;леміш, &nbsp;напнулись &nbsp;посторонки,<br>\nНема &nbsp;сівалок, &nbsp;сіють &nbsp;із &nbsp;руки.<br>\n<br>\nНайперший &nbsp;зліва &nbsp;- &nbsp;тато &nbsp;мій &nbsp;і &nbsp;є.<br>\nЧерез &nbsp;плече &nbsp;- &nbsp;торбина &nbsp;із &nbsp;насінням,<br>\nІ &nbsp;поле &nbsp;бранне &nbsp;марить &nbsp;колосінням,<br>\nІ &nbsp;жайвір &nbsp;в &nbsp;ньому &nbsp;перші &nbsp;гнізда &nbsp;в'є.<br>\n<br>\nТака &nbsp;пора. &nbsp;Весна &nbsp;в &nbsp;степу. &nbsp;І &nbsp;ми<br>\nНесем &nbsp;батькам &nbsp;у &nbsp;вузликах &nbsp;обіди,<br>\nІ &nbsp;нам &nbsp;услід &nbsp;всміхаються &nbsp;сусіди:<br>\nТакі &nbsp;вже &nbsp;горді &nbsp;і &nbsp;поважні &nbsp;ми!<br>\n<br>\nНас &nbsp;у &nbsp;труді &nbsp;виховує &nbsp;село,<br>\nЗа &nbsp;те &nbsp;йому &nbsp;і &nbsp;вдячні &nbsp;ми &nbsp;навіки.<br>\nА &nbsp;що &nbsp;дрантиві &nbsp;маєм &nbsp;черевики &nbsp;-<br>\nТо &nbsp;важко &nbsp;всім, &nbsp;бо &nbsp;спалене &nbsp;село.<br>\n<br>\nНі, &nbsp;ми &nbsp;не &nbsp;знали, &nbsp;як &nbsp;воно &nbsp;горить,<br>\nМи &nbsp;- &nbsp;повоєнні. &nbsp;Ходимо &nbsp;до &nbsp;школи,<br>\nВчимо &nbsp;книжки &nbsp;і &nbsp;вірим, &nbsp;що &nbsp;ніколи<br>\nСело &nbsp;вже &nbsp;наше &nbsp;більше &nbsp;не &nbsp;згорить.<br>\n<br>\nА &nbsp;ще &nbsp;ми &nbsp;зрідка &nbsp;дивимось &nbsp;кіно,<br>\nЙого &nbsp;привозять &nbsp;ставити &nbsp;із &nbsp;міста,<br>\nІ &nbsp;не &nbsp;стачає &nbsp;в &nbsp;клубі &nbsp;нашім &nbsp;місця,<br>\nКоли &nbsp;привозять &nbsp;ставити &nbsp;кіно.<br>\n<br>\nВсе &nbsp;забуваєм: &nbsp;скруту, &nbsp;і &nbsp;нужду,<br>\nІ &nbsp;те, &nbsp;здається, &nbsp;що &nbsp;й &nbsp;забути &nbsp;годі.<br>\nНащо &nbsp;вже &nbsp;голод &nbsp;- &nbsp;забували &nbsp;й &nbsp;голод,<br>\nА &nbsp;що &nbsp;казати &nbsp;про &nbsp;біду &nbsp;й &nbsp;нужду.<br>\n<br>\nМи &nbsp;виростали. &nbsp;Руки &nbsp;в &nbsp;мозолях.<br>\nДобру, &nbsp;і &nbsp;злу, &nbsp;і &nbsp;хлібу &nbsp;наєм &nbsp;ціну.<br>\nОдин &nbsp;із &nbsp;нас &nbsp;в &nbsp;степу &nbsp;не &nbsp;вгледів &nbsp;міну, &nbsp;-<br>\nВідтоді &nbsp;наші &nbsp;душі &nbsp;в &nbsp;мозолях.<br>\n<br>\nОтак &nbsp;жили... &nbsp;Виходить, &nbsp;не &nbsp;забув...<br>\nСпливли &nbsp;літа, &nbsp;мов &nbsp;листя &nbsp;за &nbsp;водою,<br>\nІ &nbsp;от &nbsp;- &nbsp;нагода &nbsp;стрітися &nbsp;з &nbsp;тобою,<br>\nІ &nbsp;я &nbsp;нічого, &nbsp;друже, &nbsp;не &nbsp;забув.\n\n\n<br><br>\n"
}