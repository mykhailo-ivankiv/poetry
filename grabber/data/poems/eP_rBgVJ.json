{
  "author": "PC4gWoSmf",
  "id": "eP_rBgVJ",
  "title": "ОБЖИНКИ",
  "link": "metrs_poem.php?poem=9061",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>ОБЖИНКИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n«Сива &nbsp;пава &nbsp;літала, &nbsp;<br>\nКрильми &nbsp;двір &nbsp;замітала…» &nbsp;<br>\n<br>\n(З &nbsp;обжинкової &nbsp;пісні)<br>\n<br>\nРізні &nbsp;бувають &nbsp;обжинки: &nbsp;<br>\nДитинка &nbsp;— &nbsp;для &nbsp;жінки, &nbsp;<br>\nДля &nbsp;вояка &nbsp;— &nbsp;вбиті &nbsp;, &nbsp;<br>\nДля &nbsp;птаха &nbsp;— &nbsp;крила &nbsp;в &nbsp;блакиті, &nbsp;<br>\nА &nbsp;для &nbsp;поета &nbsp;хай &nbsp;будуть &nbsp;<br>\nВолошки &nbsp;у &nbsp;житі… &nbsp;<br>\n<br>\nВмирає &nbsp;літо. &nbsp;Воскресає &nbsp;осінь. &nbsp;<br>\nВсяк &nbsp;поспіша &nbsp;на &nbsp;свій &nbsp;ланок, &nbsp;<br>\nДе &nbsp;мудрій &nbsp;осені &nbsp;— &nbsp;красуні &nbsp;злотокосій, &nbsp;<br>\nМільйони &nbsp;рук &nbsp;плетуть &nbsp;вінок, &nbsp;<br>\nА &nbsp;потім &nbsp;дівчину &nbsp;павиної &nbsp;краси, &nbsp;<br>\nПіснями &nbsp;заквітчавши &nbsp;— &nbsp;до &nbsp;господи &nbsp;<br>\nЙ &nbsp;чекатимуть, &nbsp;щоб &nbsp;чесно &nbsp;запросив &nbsp;<br>\nМільйон &nbsp;гостей &nbsp;за &nbsp;білий &nbsp;стіл &nbsp;господар. &nbsp;<br>\nНа &nbsp;півземлі &nbsp;— &nbsp;квітчаста &nbsp;скатертина, &nbsp;<br>\nНа &nbsp;три &nbsp;землі &nbsp;— &nbsp;любов &nbsp;і &nbsp;доброта: &nbsp;<br>\nСідає &nbsp;коло &nbsp;столу &nbsp;Україна, &nbsp;<br>\nСідає &nbsp;Україна,— &nbsp;<br>\nТа &nbsp;не &nbsp;та. &nbsp;<br>\n<br>\n— &nbsp;Мій &nbsp;у &nbsp;Сибірі!— &nbsp;аж &nbsp;голосить &nbsp;осінь, &nbsp;<br>\n— &nbsp;Мій &nbsp;у &nbsp;землі,— &nbsp;хитається &nbsp;стара, &nbsp;<br>\n— &nbsp;Моя &nbsp;відтяла &nbsp;українські &nbsp;коси… &nbsp;<br>\n— &nbsp;А &nbsp;мій &nbsp;не &nbsp;повернувся &nbsp;з-за &nbsp;Дніпра… &nbsp;<br>\n— &nbsp;Моя &nbsp;в &nbsp;Австралії… &nbsp;А &nbsp;мій &nbsp;в &nbsp;УПА &nbsp;загинув. &nbsp;<br>\nНе &nbsp;побивайтесь, &nbsp;тітонько, &nbsp;дарма…— &nbsp;<br>\nІ &nbsp;дивиться &nbsp;на &nbsp;сонце &nbsp;Україна, &nbsp;<br>\nІ &nbsp;сонця &nbsp;вже &nbsp;не &nbsp;бачить, &nbsp;бо &nbsp;нема. &nbsp;<br>\nНемає &nbsp;сонця, &nbsp;чи &nbsp;нема &nbsp;очей? &nbsp;<br>\nЯк &nbsp;важко &nbsp;цю &nbsp;недолю &nbsp;зрозуміти. &nbsp;<br>\nРозходяться &nbsp;по &nbsp;Божім &nbsp;світі &nbsp;діти, &nbsp;<br>\nДесятки, &nbsp;сотні, &nbsp;тисячі &nbsp;плечей. &nbsp;<br>\n<br>\nА &nbsp;де &nbsp;обличчя? &nbsp;Де &nbsp;ж &nbsp;обличчя? &nbsp;<br>\nДе &nbsp;ті &nbsp;пісні, &nbsp;що &nbsp;ними &nbsp;ти &nbsp;жила, &nbsp;<br>\nДе &nbsp;люди &nbsp;з &nbsp;крилами &nbsp;орла, &nbsp;<br>\nДе &nbsp;прапори, &nbsp;де &nbsp;Двадцять &nbsp;Друге &nbsp;Січня? &nbsp;<br>\nДе &nbsp;той &nbsp;вінець, &nbsp;що &nbsp;ти &nbsp;плела? &nbsp;<br>\nСправляючи &nbsp;обжинки &nbsp;споконвічні?! &nbsp;<br>\n<br>\n«Ой, &nbsp;весело, &nbsp;господарю, &nbsp;весело, &nbsp;<br>\nЩо &nbsp;ми &nbsp;вінок &nbsp;несемо, &nbsp;<br>\nА &nbsp;ще &nbsp;буде &nbsp;веселій, &nbsp;<br>\nЯк &nbsp;положим &nbsp;на &nbsp;столі! &nbsp;<br>\nМаяло &nbsp;житечко, &nbsp;маяло, &nbsp;<br>\nДоки &nbsp;на &nbsp;полі &nbsp;стояло, &nbsp;<br>\nТа &nbsp;не &nbsp;буде &nbsp;маяти, &nbsp;<br>\nЯк &nbsp;буде &nbsp;на &nbsp;столі &nbsp;лежати»… &nbsp;<br>\n<br>\nЛяже &nbsp;кожна &nbsp;зернина… &nbsp;<br>\nЛиш &nbsp;на &nbsp;чиїм &nbsp;столі? &nbsp;<br>\nО, &nbsp;моя &nbsp;земляна &nbsp;Україно! &nbsp;<br>\nТи &nbsp;по &nbsp;пояс &nbsp;уже &nbsp;в &nbsp;землі, &nbsp;<br>\nЩе &nbsp;руками &nbsp;сієш &nbsp;і &nbsp;косиш, &nbsp;<br>\nБ'єш &nbsp;тунелі, &nbsp;кладеш &nbsp;бетон, &nbsp;<br>\nЩе &nbsp;сама &nbsp;собі &nbsp;склянку &nbsp;води &nbsp;підносиш,— &nbsp;<br>\nІ &nbsp;вгрузаєш &nbsp;у &nbsp;свій &nbsp;полон! &nbsp;<br>\nНаша &nbsp;мріє, &nbsp;надіє, &nbsp;наш &nbsp;раю! &nbsp;— &nbsp;<br>\nЗападаються &nbsp;вглиб &nbsp;гаї, &nbsp;<br>\nУже &nbsp;скоро &nbsp;в &nbsp;них &nbsp;заспівають &nbsp;<br>\nПо-московському &nbsp;й &nbsp;солов'ї!.. &nbsp;<br>\nПригадай &nbsp;себе, &nbsp;спом'янися, &nbsp;<br>\nЯк &nbsp;пахтіли &nbsp;жоржинами &nbsp;лиця, &nbsp;<br>\nІдучи &nbsp;після &nbsp;жнив &nbsp;у &nbsp;село: &nbsp;<br>\n<br>\n«Несемо &nbsp;вам &nbsp;полон &nbsp;<br>\nІзо &nbsp;всіх &nbsp;сторон, &nbsp;<br>\nІ &nbsp;з &nbsp;гір, &nbsp;із &nbsp;підгір'я, &nbsp;<br>\nЗ &nbsp;подвір'я &nbsp;— &nbsp;до &nbsp;стодоли, &nbsp;<br>\nЗ &nbsp;стодоли &nbsp;— &nbsp;до &nbsp;комори, &nbsp;<br>\nЗ &nbsp;комори &nbsp;— &nbsp;на &nbsp;нивоньку &nbsp;<br>\nВ &nbsp;щасливу &nbsp;годиноньку!..» &nbsp;<br>\n<br>\nЖито &nbsp;сієш, &nbsp;а &nbsp;збираєш &nbsp;горе, &nbsp;<br>\nПравду &nbsp;сієш &nbsp;— &nbsp;виростає &nbsp;хміль, &nbsp;<br>\nВже &nbsp;й &nbsp;твоє &nbsp;козацьке &nbsp;Чорне &nbsp;море, &nbsp;<br>\nЦе &nbsp;не &nbsp;море, &nbsp;тільки &nbsp;чорний &nbsp;біль; &nbsp;<br>\nВже &nbsp;й &nbsp;дороги, &nbsp;що &nbsp;вели &nbsp;до &nbsp;слави, &nbsp;<br>\nНа &nbsp;яких &nbsp;зникали &nbsp;вороги, &nbsp;<br>\nУ &nbsp;руках &nbsp;північної &nbsp;держави &nbsp;<br>\nОбернулись &nbsp;в &nbsp;люті &nbsp;батоги! &nbsp;<br>\nВже &nbsp;нема &nbsp;ні &nbsp;Заходу, &nbsp;ні &nbsp;Сходу, &nbsp;<br>\nНавіть &nbsp;сонця &nbsp;в &nbsp;тебе &nbsp;вже &nbsp;нема,— &nbsp;<br>\nГорді &nbsp;діти &nbsp;гордого &nbsp;народу &nbsp;<br>\nДоживають &nbsp;віку &nbsp;крадькома… &nbsp;<br>\nВ &nbsp;тебе &nbsp;ні &nbsp;худібки, &nbsp;ні &nbsp;маржинки, &nbsp;<br>\nНі &nbsp;меча &nbsp;нема, &nbsp;ні &nbsp;солов'я…— &nbsp;<br>\nОтакі &nbsp;твої &nbsp;обжинки, &nbsp;<br>\nУкраїно, &nbsp;совісте &nbsp;моя! &nbsp;<br>\n<br>\nСмертна &nbsp;тиша. &nbsp;<br>\nРаптом &nbsp;голос &nbsp;лине, &nbsp;<br>\nГолос &nbsp;Ліни &nbsp;з-за &nbsp;далеких &nbsp;рік: &nbsp;<br>\n«Щастя &nbsp;треба &nbsp;на &nbsp;хвилину, &nbsp;<br>\nСили &nbsp;треба &nbsp;— &nbsp;на &nbsp;ввесь &nbsp;вік”… &nbsp;<br>\nПотім &nbsp;знову &nbsp;стрепенувся &nbsp;Київ &nbsp;— &nbsp;<br>\nСимоненко &nbsp;устає &nbsp;на &nbsp;прю: &nbsp;<br>\n«Хай &nbsp;мовчать &nbsp;Америки &nbsp;й &nbsp;Росії, &nbsp;<br>\nКоли &nbsp;я &nbsp;з &nbsp;тобою &nbsp;говорю!» &nbsp;<br>\nЛьвівським &nbsp;вітром &nbsp;вдарило &nbsp;в &nbsp;руїни, &nbsp;<br>\nКулаком, &nbsp;що &nbsp;пробива &nbsp;броню: &nbsp;<br>\n«Хай &nbsp;живе &nbsp;свобідна &nbsp;Україна!» &nbsp;<br>\nЗалунало &nbsp;з &nbsp;вихору &nbsp;вогню! &nbsp;<br>\nНовочасні &nbsp;зачались &nbsp;обжинки, &nbsp;<br>\nІ &nbsp;до &nbsp;них &nbsp;не &nbsp;йду &nbsp;я, &nbsp;а &nbsp;лечу, &nbsp;<br>\nЯк &nbsp;у &nbsp;Києві &nbsp;воскрес &nbsp;Чупринка, &nbsp;<br>\nОбернувшись &nbsp;у &nbsp;живу &nbsp;свічу! &nbsp;<br>\nЩось &nbsp;творилось, &nbsp;діялось &nbsp;у &nbsp;світі, &nbsp;<br>\nУ &nbsp;країні, &nbsp;де &nbsp;вмирав &nbsp;Христос, &nbsp;<br>\nІ &nbsp;воскрес, &nbsp;бо &nbsp;громом: &nbsp;«Будем &nbsp;битись! &nbsp;<br>\nОбізвався &nbsp;Валентин &nbsp;Мороз! &nbsp;<br>\nХай &nbsp;ще &nbsp;й &nbsp;досі &nbsp;викручені &nbsp;спини, &nbsp;<br>\nТа &nbsp;в &nbsp;душі &nbsp;щось &nbsp;вибухло &nbsp;тоді, &nbsp;<br>\nІ &nbsp;відкрила &nbsp;очі &nbsp;Україна, &nbsp;<br>\nНаче &nbsp;на &nbsp;останньому &nbsp;суді, &nbsp;<br>\nІ &nbsp;з &nbsp;очей &nbsp;замерзлі &nbsp;сльози &nbsp;стерла, &nbsp;<br>\n<br>\nПригадавши, &nbsp;як &nbsp;у &nbsp;сні, &nbsp;старе, &nbsp;<br>\nІ &nbsp;побачила, &nbsp;що &nbsp;«Ще &nbsp;не &nbsp;вмерла», &nbsp;<br>\nІ &nbsp;до &nbsp;віку-сонця &nbsp;не &nbsp;умре! &nbsp;<br>\nІ &nbsp;збагнула: &nbsp;на &nbsp;чужі &nbsp;стежинки &nbsp;— &nbsp;<br>\nНе &nbsp;годиться &nbsp;Нації &nbsp;іти!.. &nbsp;<br>\n<br>\nУкраїно, &nbsp;на &nbsp;твої &nbsp;обжинки &nbsp;<br>\nЩе &nbsp;душа &nbsp;поета &nbsp;прилетить! &nbsp;<br>\nПідіймайся! &nbsp;В &nbsp;тебе &nbsp;сил &nbsp;доволі, &nbsp;<br>\nВ &nbsp;тебе &nbsp;досить &nbsp;серця &nbsp;і &nbsp;землі, &nbsp;<br>\nЩоб &nbsp;засісти &nbsp;у &nbsp;народів &nbsp;колі, &nbsp;<br>\nА &nbsp;не &nbsp;злиднем &nbsp;при &nbsp;чужім &nbsp;столі! &nbsp;<br>\nУкраїно, &nbsp;в &nbsp;тебе &nbsp;стільки &nbsp;сили, &nbsp;<br>\nЩо &nbsp;й &nbsp;останній &nbsp;витримаєш &nbsp;бій, &nbsp;<br>\nЩо &nbsp;й &nbsp;сама &nbsp;із &nbsp;власної &nbsp;могили &nbsp;<br>\nВийдеш, &nbsp;як &nbsp;Учитель &nbsp;твій! &nbsp;<br>\n<br>\nРізні &nbsp;бувають &nbsp;обжинки: &nbsp;<br>\nДитинка &nbsp;у &nbsp;жінки, &nbsp;<br>\nДля &nbsp;вояка &nbsp;— &nbsp;вбиті, &nbsp;<br>\nДля &nbsp;птаха &nbsp;— &nbsp;крила &nbsp;в &nbsp;блакиті, &nbsp;<br>\nА &nbsp;для &nbsp;поета &nbsp;хай &nbsp;будуть &nbsp;<br>\nВолошки &nbsp;у &nbsp;житті… &nbsp;<br>\n<br>\nХай &nbsp;же &nbsp;будуть &nbsp;лиця, &nbsp;а &nbsp;не &nbsp;спини, &nbsp;<br>\nХай &nbsp;не &nbsp;одиниці, &nbsp;а &nbsp;полки, &nbsp;<br>\nХай &nbsp;же &nbsp;будуть &nbsp;діти &nbsp;України, &nbsp;<br>\nА &nbsp;не &nbsp;всіх &nbsp;народів &nbsp;смітники! &nbsp;<br>\nХай &nbsp;дороги &nbsp;будуть, &nbsp;не &nbsp;стежинки, &nbsp;<br>\nХай &nbsp;мільйони &nbsp;— &nbsp;на &nbsp;єдину &nbsp;путь! &nbsp;<br>\nУкраїно, &nbsp;справиш &nbsp;ти &nbsp;обжинки, &nbsp;<br>\nТі, &nbsp;що &nbsp;їх &nbsp;Державою &nbsp;назвуть! &nbsp;<br>\nТи &nbsp;тоді &nbsp;усім &nbsp;розправиш &nbsp;зморшки, &nbsp;<br>\nПодаруєш &nbsp;кожному &nbsp;свій &nbsp;лан, &nbsp;<br>\nА &nbsp;поетові &nbsp;— &nbsp;<br>\nПошлеш &nbsp;волошки &nbsp;<br>\nНа &nbsp;далекий &nbsp;гріб &nbsp;за &nbsp;океан. &nbsp;<br>\n<br>\n1972 &nbsp;р., &nbsp;Портленд, &nbsp;Ма.\n\n\n<br><br>\n"
}