{
  "author": "u0bZEF03",
  "id": "tQOXh0ra",
  "title": "\"Меж скалами, неначе злодій...\"",
  "link": "metrs_poem.php?poem=614",
  "html": "\n<h4></h4>\n\n<a href=\"/metrs.php?id=99&amp;type=tvorch\" class=\"redhr1\">Творчість</a> |\n<a href=\"/metrs.php?id=99&amp;type=biogr\" class=\"redhr1\">Біографія</a> |\n<a href=\"/metrs.php?id=99&amp;type=critiques\" class=\"redhr1\">Критика</a>\n\n<h4>\"Меж скалами, неначе злодій...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n*** &nbsp;<br>\n<br>\nМеж &nbsp;скалами, &nbsp;неначе &nbsp;злодій, &nbsp;<br>\nПонад &nbsp;Дністром &nbsp;іде &nbsp;вночі &nbsp;<br>\nКозак. &nbsp;І &nbsp;дивиться, &nbsp;йдучи, &nbsp;<br>\nНа &nbsp;каламутну &nbsp;темну &nbsp;воду, &nbsp;<br>\nНеначе &nbsp;ворогові &nbsp;в &nbsp;очі, &nbsp;<br>\nНеначе &nbsp;вимовити &nbsp;хоче: &nbsp;<br>\n<br>\n– &nbsp;Дністре, &nbsp;водо &nbsp;каламутна, &nbsp;<br>\nВинеси &nbsp;на &nbsp;волю! &nbsp;<br>\nАбо &nbsp;втопи &nbsp;принамені, &nbsp;<br>\nКоли &nbsp;така &nbsp;доля. &nbsp;– &nbsp;<br>\n<br>\nТа &nbsp;й &nbsp;роздігся &nbsp;на &nbsp;камені, &nbsp;<br>\nУ &nbsp;воду &nbsp;кинувся, &nbsp;пливе, &nbsp;<br>\nАж &nbsp;хвиля &nbsp;синяя &nbsp;реве. &nbsp;<br>\n<br>\nІ, &nbsp;ревучи, &nbsp;на &nbsp;той &nbsp;берег &nbsp;<br>\nКозака &nbsp;виносить. &nbsp;<br>\nСтрепенувся &nbsp;сіромаха &nbsp;– &nbsp;<br>\nІ &nbsp;голий, &nbsp;і &nbsp;босий, &nbsp;<br>\nТа &nbsp;на &nbsp;волі, &nbsp;й &nbsp;більш &nbsp;нічого &nbsp;<br>\nУ &nbsp;бога &nbsp;не &nbsp;просить. &nbsp;<br>\nПостривай &nbsp;лиш: &nbsp;може, &nbsp;брате, &nbsp;<br>\nНа &nbsp;чужому &nbsp;полі &nbsp;<br>\nТалану &nbsp;того &nbsp;попросиш &nbsp;<br>\nТа &nbsp;тієї &nbsp;долі. &nbsp;<br>\nПішов &nbsp;собі &nbsp;темним &nbsp;яром &nbsp;<br>\nТа &nbsp;співає, &nbsp;йдучи: &nbsp;<br>\n<br>\n– &nbsp;Ой &nbsp;із-під &nbsp;гори &nbsp;та &nbsp;із-під &nbsp;кручі &nbsp;<br>\nІшли &nbsp;мажі &nbsp;риплючі. &nbsp;<br>\nА &nbsp;за &nbsp;ними &nbsp;йде &nbsp;та &nbsp;чорнявая &nbsp;<br>\nТа &nbsp;плаче-рида, &nbsp;йдучи. &nbsp;– &nbsp;<br>\n<br>\nУже &nbsp;як &nbsp;хочете, &nbsp;хоч &nbsp;лайте, &nbsp;<br>\nХоч &nbsp;і &nbsp;не &nbsp;лайте &nbsp;й &nbsp;не &nbsp;читайте, &nbsp;<br>\nПро &nbsp;мене… &nbsp;Я &nbsp;і &nbsp;не &nbsp;прошу, &nbsp;<br>\nДля &nbsp;себе, &nbsp;братики, &nbsp;спишу, &nbsp;<br>\nЩе &nbsp;раз &nbsp;те &nbsp;оливо &nbsp;потрачу. &nbsp;<br>\nА &nbsp;може, &nbsp;дасть &nbsp;бог, &nbsp;і &nbsp;заплачу, &nbsp;<br>\nТо &nbsp;й &nbsp;буде &nbsp;з &nbsp;мене &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n<br>\nНумо &nbsp;знов. &nbsp;<br>\n<br>\nПокинув &nbsp;матір &nbsp;і &nbsp;господу, &nbsp;<br>\nПокинув &nbsp;жінку, &nbsp;жаль, &nbsp;та &nbsp;й &nbsp;годі. &nbsp;<br>\nНа &nbsp;Бесарабію &nbsp;пішов &nbsp;<br>\nОцей &nbsp;козак; &nbsp;погнало &nbsp;горе &nbsp;<br>\nДо &nbsp;моря &nbsp;пити; &nbsp;хоч &nbsp;говорять: &nbsp;<br>\nАби &nbsp;файда &nbsp;в &nbsp;руках &nbsp;була, &nbsp;<br>\nА &nbsp;хлопа, &nbsp;як &nbsp;того &nbsp;вола, &nbsp;<br>\nУ &nbsp;плуг &nbsp;голодного &nbsp;запряжеш. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\nТроха &nbsp;лишень, &nbsp;чи &nbsp;так? &nbsp;<br>\nЩе &nbsp;змалку &nbsp;з &nbsp;матір'ю &nbsp;старою &nbsp;<br>\nХодив &nbsp;з &nbsp;торбами &nbsp;цей &nbsp;козак, &nbsp;<br>\nОтак &nbsp;і &nbsp;виріс &nbsp;сиротою, &nbsp;<br>\nУ &nbsp;наймах; &nbsp;сказано, &nbsp;шарпак, &nbsp;<br>\nТо &nbsp;й &nbsp;одружився &nbsp;собі &nbsp;так, &nbsp;<br>\nУзяв &nbsp;хорошу, &nbsp;та &nbsp;убогу, &nbsp;<br>\nЗвичайне, &nbsp;наймичку. &nbsp;А &nbsp;пан!.. &nbsp;<br>\n(І &nbsp;неталан &nbsp;наш &nbsp;і &nbsp;талан, &nbsp;<br>\nЯк &nbsp;кажуть &nbsp;люде, &nbsp;все &nbsp;од &nbsp;бога) &nbsp;<br>\nНаглядів, &nbsp;клятий! &nbsp;Панські &nbsp;очі! &nbsp;<br>\nТа &nbsp;й &nbsp;ну &nbsp;гостинці &nbsp;засилать. &nbsp;<br>\nТак &nbsp;і &nbsp;гостинців &nbsp;брать &nbsp;не &nbsp;хоче, &nbsp;<br>\nНе &nbsp;хоче &nbsp;й &nbsp;пана &nbsp;закохать! &nbsp;<br>\nЩо &nbsp;тут &nbsp;робить? &nbsp;За &nbsp;чоловіка, &nbsp;<br>\nУкоротивши &nbsp;йому &nbsp;віка… &nbsp;<br>\nА &nbsp;жінку &nbsp;можна &nbsp;привітать. &nbsp;<br>\nТрохи &nbsp;не &nbsp;сталося &nbsp;отак. &nbsp;<br>\nДо &nbsp;нитки &nbsp;звівся &nbsp;мій &nbsp;козак, &nbsp;<br>\nУсе &nbsp;на &nbsp;панщині &nbsp;проклятій, &nbsp;<br>\nА &nbsp;був &nbsp;хазяїн &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\nА &nbsp;жіночку &nbsp;свою &nbsp;любив, &nbsp;<br>\nІ &nbsp;господи &nbsp;єдиний! &nbsp;<br>\nЯк &nbsp;те &nbsp;паня, &nbsp;як &nbsp;ту &nbsp;дитину, &nbsp;<br>\nУ &nbsp;намистах &nbsp;водив! &nbsp;<br>\nТа &nbsp;знемігся &nbsp;неборака, &nbsp;<br>\nХоч &nbsp;продавай &nbsp;хату &nbsp;<br>\nТа &nbsp;йди &nbsp;в &nbsp;найми. &nbsp;Отак &nbsp;його &nbsp;<br>\nОтой &nbsp;пан &nbsp;проклятий &nbsp;<br>\nДопік &nbsp;добре. &nbsp;А &nbsp;жіночка &nbsp;<br>\nМов &nbsp;цього &nbsp;й &nbsp;не &nbsp;знає, &nbsp;<br>\nУ &nbsp;доброму &nbsp;намистечку &nbsp;<br>\nВ &nbsp;садочку &nbsp;гуляє &nbsp;– &nbsp;<br>\nЯк &nbsp;та &nbsp;краля! &nbsp;– &nbsp;Що &nbsp;тут &nbsp;робить? &nbsp;– &nbsp;<br>\nСердега &nbsp;міркує. &nbsp;– &nbsp;<br>\nПокину &nbsp;їх &nbsp;та &nbsp;утечу. &nbsp;<br>\nХто &nbsp;ж &nbsp;їх &nbsp;нагодує? &nbsp;<br>\nХто &nbsp;догляне? &nbsp;Одна &nbsp;– &nbsp;стара, &nbsp;<br>\nНездужає &nbsp;встати, &nbsp;<br>\nА &nbsp;другая &nbsp;– &nbsp;молодая, &nbsp;<br>\nДума &nbsp;погуляти! &nbsp;<br>\nЯк &nbsp;же &nbsp;його? &nbsp;Що &nbsp;діяти? &nbsp;<br>\nГоре &nbsp;моє! &nbsp;Горе! &nbsp;– &nbsp;<br>\nТа &nbsp;й &nbsp;пішов, &nbsp;торбину &nbsp;взявши, &nbsp;<br>\nЗа &nbsp;синеє &nbsp;море! &nbsp;<br>\nШукать &nbsp;долі. &nbsp;Думав &nbsp;прийти &nbsp;<br>\nТа &nbsp;хоч &nbsp;жінку &nbsp;взяти. &nbsp;<br>\nСтара &nbsp;мати &nbsp;і &nbsp;тут &nbsp;буде &nbsp;<br>\nВіку &nbsp;доживати &nbsp;<br>\nНа &nbsp;господі!.. &nbsp;<br>\n<br>\nТак &nbsp;отак-то &nbsp;<br>\n<br>\nТрапляється &nbsp;в &nbsp;світі. &nbsp;<br>\nДумав &nbsp;жити, &nbsp;поживати &nbsp;<br>\nТа &nbsp;бога &nbsp;хвалити, &nbsp;<br>\nА &nbsp;довелося &nbsp;на &nbsp;чужині &nbsp;<br>\nТілько &nbsp;сльози &nbsp;лити! &nbsp;<br>\nБільш &nbsp;нічого. &nbsp;Нудно &nbsp;йому &nbsp;<br>\nНа &nbsp;чужому &nbsp;полі! &nbsp;<br>\nВсього &nbsp;надбав, &nbsp;роботяга, &nbsp;<br>\nТа &nbsp;не &nbsp;придбав &nbsp;долі! &nbsp;<br>\nТалану &nbsp;того &nbsp;святого… &nbsp;<br>\nСвіт &nbsp;божий &nbsp;не &nbsp;милий. &nbsp;<br>\nНудно &nbsp;йому &nbsp;на &nbsp;чужині, &nbsp;<br>\nІ &nbsp;добро &nbsp;остило! &nbsp;<br>\nХочеться &nbsp;хоч &nbsp;подивиться &nbsp;<br>\nНа &nbsp;свій &nbsp;край &nbsp;на &nbsp;милий! &nbsp;<br>\nНа &nbsp;високії &nbsp;могили! &nbsp;<br>\nНа &nbsp;степи &nbsp;широкі! &nbsp;<br>\nНа &nbsp;садочок! &nbsp;На &nbsp;жіночку! &nbsp;<br>\nКралю &nbsp;карооку! &nbsp;<br>\nТа &nbsp;й &nbsp;поплив &nbsp;Дністром &nbsp;на &nbsp;сей &nbsp;бік, &nbsp;<br>\nПокинувши &nbsp;волю. &nbsp;<br>\nБродягою… &nbsp;О &nbsp;боже &nbsp;мій! &nbsp;<br>\nЯкеє &nbsp;ти, &nbsp;поле! &nbsp;<br>\nСвоє &nbsp;поле! &nbsp;Яке &nbsp;то &nbsp;ти &nbsp;<br>\nШироке… &nbsp;широке!.. &nbsp;<br>\nЯк &nbsp;та &nbsp;воля &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n<br>\nПрийшов &nbsp;додому &nbsp;уночі. &nbsp;<br>\nСтогнала &nbsp;мати &nbsp;на &nbsp;печі, &nbsp;<br>\nА &nbsp;жінка &nbsp;у &nbsp;коморі &nbsp;спала &nbsp;<br>\n(Бо &nbsp;пан &nbsp;нездужа). &nbsp;Жінка &nbsp;встала, &nbsp;<br>\nНеначе &nbsp;п'явка &nbsp;та, &nbsp;впилась &nbsp;<br>\nІ, &nbsp;мов &nbsp;водою, &nbsp;залилась &nbsp;<br>\nДрібними, &nbsp;як &nbsp;горох, &nbsp;сльозами. &nbsp;<br>\nІ &nbsp;це &nbsp;трапляється &nbsp;між &nbsp;нами, &nbsp;<br>\nЩо &nbsp;ніж &nbsp;на &nbsp;серце &nbsp;наставля, &nbsp;<br>\nА &nbsp;сам &nbsp;цілує!.. &nbsp;Ожила &nbsp;<br>\nМоя &nbsp;сердешна &nbsp;молодиця! &nbsp;<br>\nІ &nbsp;де &nbsp;ті &nbsp;в &nbsp;господа &nbsp;взялися &nbsp;<br>\nУсякі &nbsp;штучнії &nbsp;єства? &nbsp;<br>\n<br>\nСама &nbsp;ж &nbsp;неначе &nbsp;нежива &nbsp;<br>\nНа &nbsp;плечі &nbsp;пада… &nbsp;Напоїла, &nbsp;<br>\nІ &nbsp;нагодувала, &nbsp;<br>\nІ &nbsp;спать &nbsp;його, &nbsp;веселого, &nbsp;<br>\nВ &nbsp;коморі &nbsp;поклала!.. &nbsp;<br>\nЛежить &nbsp;собі &nbsp;неборака, &nbsp;<br>\nДумає, &nbsp;гадає, &nbsp;<br>\nЯк &nbsp;то &nbsp;будем &nbsp;мандрувати, &nbsp;<br>\nІ &nbsp;тихо &nbsp;дрімає… &nbsp;<br>\n<br>\nА &nbsp;жіночка &nbsp;молодая &nbsp;<br>\nКинулась &nbsp;до &nbsp;пана, &nbsp;<br>\nРозказала &nbsp;– &nbsp;отак &nbsp;і &nbsp;так. &nbsp;<br>\nЛюбо &nbsp;та &nbsp;кохано &nbsp;<br>\nПрийшли, &nbsp;взяли &nbsp;сіромаху &nbsp;<br>\nТа &nbsp;й &nbsp;повезли &nbsp;з &nbsp;дому &nbsp;<br>\nПройдисвіта, &nbsp;волоцюгу… &nbsp;<br>\nПрямо &nbsp;до &nbsp;прийому. &nbsp;<br>\n<br>\n &nbsp; &nbsp; &nbsp;І &nbsp;там &nbsp;доля &nbsp;не &nbsp;кинула. &nbsp;<br>\nДослуживсь &nbsp;до &nbsp;чину, &nbsp;<br>\nТа &nbsp;й &nbsp;вернувся &nbsp;в &nbsp;село &nbsp;своє, &nbsp;<br>\nІ &nbsp;служить &nbsp;покинув. &nbsp;<br>\nУже &nbsp;матір &nbsp;поховали &nbsp;<br>\nГромадою &nbsp;люде, &nbsp;<br>\nІ &nbsp;пан &nbsp;умер, &nbsp;а &nbsp;жіночка &nbsp;<br>\nМосковкою &nbsp;всюди &nbsp;<br>\nХиляєтся… &nbsp;і &nbsp;по &nbsp;жидах, &nbsp;<br>\nІ &nbsp;по &nbsp;панах &nbsp;боса… &nbsp;<br>\nНайшов &nbsp;її, &nbsp;подивився… &nbsp;<br>\nІ, &nbsp;сивоволосий, &nbsp;<br>\nПідняв &nbsp;руки &nbsp;калічені &nbsp;<br>\nДо &nbsp;святого &nbsp;бога, &nbsp;<br>\nЗаридав, &nbsp;як &nbsp;та &nbsp;дитина… &nbsp;<br>\nІ &nbsp;простив &nbsp;небогу! &nbsp;<br>\n<br>\nОтак, &nbsp;люде, &nbsp;научайтесь &nbsp;<br>\nВорогам &nbsp;прощати, &nbsp;<br>\nЯк &nbsp;цей &nbsp;неук! &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n<br>\nДе &nbsp;ж &nbsp;нам, &nbsp;грішним, &nbsp;<br>\n<br>\nДобра &nbsp;цього &nbsp;взяти? &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;. &nbsp;<br>\n<br>\n[Друга &nbsp;половина &nbsp;1848, &nbsp;<br>\nКосарал]<br>\n<a &nbsp;href=\"http://www.poetyka.uazone.net\">Джерело</a>\n\n\n<br><br>\n"
}