{
  "author": "B44WbOoC",
  "id": "b2tbybMG8",
  "title": "\"Щось мене поменшало в природі...\"",
  "link": "metrs_poem.php?poem=13060",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"Щось мене поменшало в природі...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЩось &nbsp;мене &nbsp;поменшало &nbsp;в &nbsp;природі,<br>\nЩось &nbsp;мені &nbsp;повужчав &nbsp;білий &nbsp;світ…<br>\nЩось &nbsp;не &nbsp;видно &nbsp;батька &nbsp;на &nbsp;городі,<br>\nНе &nbsp;виходить &nbsp;мати &nbsp;до &nbsp;воріт.<br>\n<br>\nНе &nbsp;питають, &nbsp;де &nbsp;бував, &nbsp;що &nbsp;бачив,<br>\nЯк &nbsp;служу &nbsp;у &nbsp;місті, &nbsp;з &nbsp;ким &nbsp;дружу,<br>\nЧи &nbsp;лихому &nbsp;вмію &nbsp;дати &nbsp;здачі,<br>\nЧи &nbsp;переведуться &nbsp;в &nbsp;нас &nbsp;ледачі<br>\nІ &nbsp;чи &nbsp;правда, &nbsp;врешті, &nbsp;зборе &nbsp;лжу…<br>\n<br>\nНе &nbsp;стрічають &nbsp;в &nbsp;доброму &nbsp;привіті,<br>\nНе &nbsp;розкажуть &nbsp;тихо, &nbsp;що &nbsp;болить,<br>\nНе &nbsp;питають, &nbsp;буде &nbsp;мир &nbsp;у &nbsp;світі<br>\nЧи &nbsp;довкілля &nbsp;атом &nbsp;спопелить…<br>\n<br>\nНе &nbsp;питають… &nbsp;Відійшли. &nbsp;Минули.<br>\nІ &nbsp;мене &nbsp;чимало &nbsp;відбуло,<br>\nІ &nbsp;мені &nbsp;з-за &nbsp;обрію &nbsp;війнуло<br>\nБезвісті &nbsp;нерайдужне &nbsp;крило.<br>\n<br>\nЕ-е! &nbsp;Та &nbsp;що &nbsp;там! &nbsp;В &nbsp;шибку &nbsp;Київ &nbsp;грюка.<br>\nВсе &nbsp;частіш &nbsp;бесідуємо &nbsp;з &nbsp;ним,<br>\nЩо &nbsp;діждатись &nbsp;правнуків &nbsp;– &nbsp;не &nbsp;штука,<br>\nВажче &nbsp;буть &nbsp;до &nbsp;смерті &nbsp;молодим.<br>\n<br>\nІ &nbsp;мене &nbsp;побільшало &nbsp;в &nbsp;природі,<br>\nІ &nbsp;мені &nbsp;поширшав &nbsp;білий &nbsp;світ:<br>\nВідчиняй!<br>\nДо &nbsp;діда &nbsp;до &nbsp;Володі<br>\nВнуки &nbsp;позбігались &nbsp;на &nbsp;обід!<br>\n\n\n\n<br><br>\n"
}