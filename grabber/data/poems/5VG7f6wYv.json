{
  "author": "9eKE73LA",
  "id": "5VG7f6wYv",
  "title": "СТАРИЙ ГОДИННИКАР",
  "link": "metrs_poem.php?poem=15952",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>СТАРИЙ ГОДИННИКАР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЩе &nbsp;пароплавчики &nbsp;чаділи, &nbsp;наче &nbsp;праски,<br>\nще &nbsp;ми &nbsp;шукали &nbsp;крем'яхи &nbsp;в &nbsp;піску, &nbsp;-<br>\nна &nbsp;пограниччі &nbsp;дійсності &nbsp;і &nbsp;казки<br>\nстояв &nbsp;той &nbsp;дім &nbsp;за &nbsp;хмарами &nbsp;бузку.<br>\n<br>\nТам &nbsp;жив &nbsp;дідок, &nbsp;що &nbsp;схожий &nbsp;був &nbsp;на &nbsp;графа,<br>\nв &nbsp;краватці &nbsp;чорній, &nbsp;не &nbsp;як &nbsp;всі &nbsp;діди.<br>\nВ &nbsp;трельяжі &nbsp;віддзеркалена &nbsp;карафа<br>\nбула &nbsp;як &nbsp;сон &nbsp;криничої &nbsp;води.<br>\n<br>\nУсмішкою &nbsp;дитячої &nbsp;фортуни<br>\nбуло &nbsp;для &nbsp;нас &nbsp;потрапити &nbsp;в &nbsp;той &nbsp;дім.<br>\nТам &nbsp;все &nbsp;було &nbsp;блискуче &nbsp;і &nbsp;латунне,<br>\nі &nbsp;на &nbsp;роялі &nbsp;гномик &nbsp;там &nbsp;сидів.<br>\n<br>\nБули &nbsp;там &nbsp;сови &nbsp;і &nbsp;якісь &nbsp;личини.<br>\nКоти &nbsp;робили &nbsp;хижий &nbsp;променад.<br>\nТрельяж &nbsp;дивився &nbsp;срібними &nbsp;очима<br>\nна &nbsp;все, &nbsp;що &nbsp;не &nbsp;хотіло &nbsp;проминать.<br>\n<br>\nА &nbsp;той &nbsp;старий, &nbsp;достоту &nbsp;Каліостро,<br>\nщось &nbsp;прецизійне &nbsp;маючи &nbsp;в &nbsp;руці,<br>\nдивився &nbsp;в &nbsp;шкельце, &nbsp;наче &nbsp;кібець, &nbsp;гостро,<br>\nі &nbsp;поцілив &nbsp;у &nbsp;гвинтики &nbsp;й &nbsp;зубці.<br>\n<br>\nНавколо &nbsp;нього &nbsp;час &nbsp;лежав &nbsp;навалом.<br>\nСпівали &nbsp;птиці &nbsp;в &nbsp;шибку &nbsp;із &nbsp;куща.<br>\nА &nbsp;він, &nbsp;старий, &nbsp;сидів &nbsp;як &nbsp;за &nbsp;штурвалом, &nbsp;-<br>\nв &nbsp;руках &nbsp;крутив &nbsp;манюньке &nbsp;коліща.<br>\n<br>\nКуди &nbsp;він &nbsp;плив? &nbsp;Немов &nbsp;стояче &nbsp;озеро,<br>\nза &nbsp;ним &nbsp;тьмянів &nbsp;у &nbsp;сутінках &nbsp;трельяж.<br>\nВсі &nbsp;механізми &nbsp;цокали &nbsp;загрозливо,<br>\nі &nbsp;з &nbsp;пітьми &nbsp;хтось &nbsp;казав &nbsp;йому: &nbsp;\"Приляж!\"<br>\n<br>\nУ &nbsp;мерехтінні &nbsp;маятників &nbsp;мідних,<br>\nокруглені, &nbsp;як &nbsp;очі &nbsp;камбали,<br>\nдзигарики &nbsp;замовників &nbsp;безслідних<br>\nна &nbsp;підвіконні &nbsp;цокали, &nbsp;ішли.<br>\n<br>\nВін &nbsp;дарував &nbsp;нам &nbsp;шкельця &nbsp;та &nbsp;брелоки.<br>\nМи &nbsp;ще &nbsp;тоді &nbsp;не &nbsp;знали &nbsp;ні &nbsp;про &nbsp;що.<br>\nБув &nbsp;тридцять &nbsp;сьомий. &nbsp;Він &nbsp;вслухався: &nbsp;кроки.<br>\nЯкийсь &nbsp;замовник &nbsp;знову &nbsp;не &nbsp;прийшов.<br>\n<br>\nСтаренька &nbsp;жінка &nbsp;вносила &nbsp;соломки<br>\nі, &nbsp;вся &nbsp;залита &nbsp;сяйвом &nbsp;золотим,<br>\nчогось &nbsp;палила &nbsp;у &nbsp;печі &nbsp;іконки,<br>\nпоцілувавши &nbsp;кожну &nbsp;перед &nbsp;тим.<br>\n<br>\nМені &nbsp;стояло &nbsp;в &nbsp;пам'яті &nbsp;роками<br>\nяке &nbsp;ми &nbsp;тоді &nbsp;не &nbsp;відали &nbsp;про &nbsp;те,<br>\nчого &nbsp;старий &nbsp;тремтячими &nbsp;руками<br>\nловив &nbsp;секунди &nbsp;крильце &nbsp;золоте.<br>\n<br>\nКрихкий &nbsp;комод &nbsp;вивірчувала &nbsp;шашіль.<br>\nЗ &nbsp;куточка &nbsp;сяяв &nbsp;срібний &nbsp;образок.<br>\nЙого &nbsp;душили &nbsp;спогади, &nbsp;і &nbsp;кашель,<br>\nі &nbsp;навіть &nbsp;той &nbsp;за &nbsp;вікнами &nbsp;бузок.<br>\n<br>\nІ &nbsp;як &nbsp;хисткий &nbsp;підсвічник &nbsp;на &nbsp;роялі,<br>\nде &nbsp;вже &nbsp;у &nbsp;свічці &nbsp;догоряє &nbsp;гніт,<br>\nвін &nbsp;був &nbsp;для &nbsp;нас &nbsp;вже &nbsp;майже &nbsp;нереальний &nbsp;-<br>\nотой &nbsp;старезний &nbsp;загадковий &nbsp;дід.<br>\n<br>\nЧогось &nbsp;він &nbsp;так &nbsp;дивився &nbsp;і &nbsp;дивився,<br>\nвін &nbsp;міг &nbsp;дивитись &nbsp;і &nbsp;годину, &nbsp;й &nbsp;дві.<br>\nКоли &nbsp;один &nbsp;годинничок &nbsp;розбився,<br>\nвін &nbsp;лиш &nbsp;погладив &nbsp;нас &nbsp;по &nbsp;голові.<br>\n<br>\nМи &nbsp;розминались &nbsp;в &nbsp;часі &nbsp;і &nbsp;у &nbsp;просторі.<br>\nЙому &nbsp;було, &nbsp;мабуть, &nbsp;уже &nbsp;віки.<br>\nІ &nbsp;набалдашник &nbsp;на &nbsp;старому &nbsp;костурі<br>\nуже &nbsp;забув &nbsp;тепло &nbsp;його &nbsp;руки.\n\n\n<br><br>\n"
}