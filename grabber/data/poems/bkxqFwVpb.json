{
  "author": "sh73yNYqB",
  "id": "bkxqFwVpb",
  "title": "МАНДРІВКА ТІЛ",
  "link": "/metrs_poem.php?poem=14419",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>МАНДРІВКА ТІЛ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n(так &nbsp;молодість)<br>\nПливуть &nbsp;густіють &nbsp;голоси<br>\nспихаючи &nbsp;із &nbsp;губ<br>\nі &nbsp;задихаються &nbsp;від &nbsp;духоти &nbsp;пісень<br>\nдівочі &nbsp;усміхи &nbsp;на &nbsp;зруб<br>\nзубів.<br>\n<br>\nІ &nbsp;туга &nbsp;ще &nbsp;не &nbsp;ломить &nbsp;брів<br>\nУ &nbsp;серці &nbsp;не &nbsp;садила &nbsp;рути<br>\nі &nbsp;не &nbsp;втрачає &nbsp;на &nbsp;світанку &nbsp;мрій<br>\nщоб &nbsp;долю &nbsp;відвернути.<br>\n<br>\n(співає)<br>\nЗануримо &nbsp;лиця &nbsp;в &nbsp;світанки,<br>\nнамочимо &nbsp;в &nbsp;роси &nbsp;уста!<br>\nВикльовує &nbsp;сонце &nbsp;фіялки,<br>\nде &nbsp;місяць &nbsp;звисав.<br>\n<br>\nОдкриємо &nbsp;обрій &nbsp;рукою,<br>\nнаточимо &nbsp;в &nbsp;серце &nbsp;вина &nbsp;-<br>\nхай &nbsp;молодість &nbsp;довше &nbsp;постоїть<br>\nколо &nbsp;вікна.<br>\n<br>\n(зустрічаючи)<br>\nЗсували &nbsp;берег &nbsp;промені,<br>\nі &nbsp;лущилось &nbsp;у &nbsp;ріки,<br>\nна &nbsp;кладці &nbsp;прали &nbsp;спомини<br>\nжінки.<br>\nА &nbsp;спідниці &nbsp;конопляні<br>\nпо &nbsp;стегнах &nbsp;потекли.<br>\nІ &nbsp;ми &nbsp;збирали &nbsp;поглядів<br>\nполинь.<br>\n<br>\n(в &nbsp;любовнім &nbsp;акті)<br>\nВ &nbsp;жадобі<br>\nклеїлись &nbsp;уста,<br>\nа &nbsp;руки<br>\nпроникали &nbsp;в &nbsp;стегна,<br>\nзсуваючи &nbsp;гарячі &nbsp;спідниці.<br>\nУ &nbsp;сплеті &nbsp;м'якшали &nbsp;тіла,<br>\nоблиплі &nbsp;кетягами &nbsp;поту,<br>\nяк &nbsp;кільчилася &nbsp;в &nbsp;животі<br>\nплоть &nbsp;від &nbsp;плоті.<br>\n<br>\n(дозрівання &nbsp;в &nbsp;небуття)<br>\nВкінці &nbsp;зав'яжуться &nbsp;вузлом &nbsp;стежки,<br>\nі &nbsp;темрява &nbsp;покриє &nbsp;піснею &nbsp;німою.<br>\nТоді &nbsp;прийдеться &nbsp;грузнути &nbsp;в &nbsp;гробах &nbsp;самим.<br>\n<br>\nКоли &nbsp;кістки &nbsp;моєї &nbsp;білої &nbsp;руки<br>\nнагнуться &nbsp;до &nbsp;твого &nbsp;черепа,<br>\nпро &nbsp;що &nbsp;ти &nbsp;будеш &nbsp;думати? &nbsp;І &nbsp;чим?<br>\n<br>\nНа &nbsp;камені &nbsp;застигне &nbsp;потойбіччя &nbsp;казка,<br>\nніхто &nbsp;не &nbsp;вернеться &nbsp;з &nbsp;землі &nbsp;живим.\n\n\n<br><br>\n"
}