{
  "author": "nLygzhXG",
  "id": "HmGRzmKg",
  "title": "НЕСТОР МАХНО",
  "link": "metrs_poem.php?poem=6545",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>НЕСТОР МАХНО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp; &nbsp;І<br>\nНе &nbsp;крик &nbsp;гайвороння, &nbsp;не &nbsp;клекіт &nbsp;шулік &nbsp;-<br>\nЛунає &nbsp;ланами &nbsp;отаманів &nbsp;клик.<br>\n<br>\nДуднить &nbsp;Приозів'я, &nbsp;і &nbsp;Гумань &nbsp;гуде &nbsp;-<br>\nОтаман &nbsp;зухвалу &nbsp;ватагу &nbsp;веде.<br>\n<br>\nЗа &nbsp;ким &nbsp;же &nbsp;погоня? &nbsp;Хто &nbsp;ворог &nbsp;йому?<br>\nКому &nbsp;катування &nbsp;і &nbsp;кулі &nbsp;кому?<br>\n<br>\nЧервоний, &nbsp;чи &nbsp;білий, &nbsp;чи &nbsp;жовтоблакить &nbsp;-<br>\nПекти &nbsp;нагаями &nbsp;і &nbsp;нагло &nbsp;добить!<br>\n<br>\nІ &nbsp;стогнуть &nbsp;степи, &nbsp;і &nbsp;ридає &nbsp;земля &nbsp;-<br>\nБатько &nbsp;гуля!<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІ<br>\nВовками &nbsp;тачанки &nbsp;гарчать &nbsp;по &nbsp;ярах;<br>\nМов &nbsp;кібці, &nbsp;тачанки &nbsp;летять &nbsp;на &nbsp;вітрах,<br>\n<br>\nШиряють &nbsp;під &nbsp;небо, &nbsp;на &nbsp;доли &nbsp;й &nbsp;горби,<br>\nКолеса &nbsp;блищать &nbsp;- &nbsp;як &nbsp;під &nbsp;сонцем &nbsp;серпи.<br>\n<br>\nІ &nbsp;Бог, &nbsp;і &nbsp;Дніпро, &nbsp;і &nbsp;Сиваш, &nbsp;і &nbsp;Дінець<br>\nВолають &nbsp;валами: &nbsp;- &nbsp;Бездольний &nbsp;кінець! &nbsp;-<br>\n<br>\nТа &nbsp;горно &nbsp;пекельно &nbsp;клекоче &nbsp;в &nbsp;краю<br>\nІ, &nbsp;сповна &nbsp;розкривши &nbsp;безодню &nbsp;свою,<br>\n<br>\nВергає &nbsp;степами, &nbsp;і &nbsp;зветься &nbsp;воно &nbsp;-<br>\nНестор &nbsp;Махно!<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІІ<br>\nЦе &nbsp;- &nbsp;воїв &nbsp;напруга, &nbsp;що &nbsp;гнала &nbsp;татар,<br>\nЦе &nbsp;- &nbsp;вимах &nbsp;меча, &nbsp;що &nbsp;навогнює &nbsp;вдар,<br>\n<br>\nЦе &nbsp;- &nbsp;княжі &nbsp;незгоди, &nbsp;це &nbsp;- &nbsp;чвари &nbsp;Сірка,<br>\nНа &nbsp;палі &nbsp;усміхнена &nbsp;стать &nbsp;козака,<br>\n<br>\nЦе &nbsp;- &nbsp;злети &nbsp;шабель, &nbsp;рокотання &nbsp;гармат,<br>\nЦе &nbsp;- &nbsp;в &nbsp;людях &nbsp;новітніх &nbsp;предвічний &nbsp;Пилат.<br>\n<br>\nО &nbsp;Боже &nbsp;великий! &nbsp;Допоки &nbsp;йому<br>\nКривавити &nbsp;сонце, &nbsp;темнити &nbsp;пітьму?<br>\n<br>\nЗемля &nbsp;двиготить, &nbsp;і &nbsp;ридає &nbsp;земля &nbsp;-<br>\nБатько &nbsp;гуля!<br>\n<br>\n &nbsp; &nbsp; &nbsp; &nbsp; &nbsp; &nbsp;ІV<br>\nІ &nbsp;зойк &nbsp;матерів, &nbsp;і &nbsp;квиління &nbsp;дітей,<br>\nІ &nbsp;чвальні &nbsp;походи &nbsp;потьмарних &nbsp;смертей,<br>\n<br>\nІ &nbsp;спалах &nbsp;полів &nbsp;за &nbsp;повсталим &nbsp;селом,<br>\nІ &nbsp;жахіт &nbsp;зіниць &nbsp;під &nbsp;навислим &nbsp;чолом,<br>\n<br>\nІ &nbsp;патлів &nbsp;потік, &nbsp;що &nbsp;на &nbsp;плечі &nbsp;спада,<br>\nІ &nbsp;вилиць &nbsp;крутих &nbsp;непокора &nbsp;тверда,<br>\n<br>\nЩо &nbsp;душі &nbsp;нутрує &nbsp;і &nbsp;палить &nbsp;серця,<br>\nЩо &nbsp;брата &nbsp;на &nbsp;брата &nbsp;жене &nbsp;без &nbsp;кінця, &nbsp;-<br>\n<br>\nНелюдське &nbsp;прокляття, &nbsp;і &nbsp;зветься &nbsp;воно &nbsp;-<br>\nНестор &nbsp;Махно!<br><br><em>1947</em>\n\n\n<br><br>\n"
}