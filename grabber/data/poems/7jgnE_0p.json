{
  "author": "hZYffkyI",
  "id": "7jgnE_0p",
  "title": "ПОВЕРНЕННЯ ХІКМЕТА",
  "link": "metrs_poem.php?poem=15797",
  "html": "\n<h4></h4>\n\n<a href=\"/metrs.php?id=40&amp;type=tvorch\" class=\"redhr1\">Творчість</a> |\n<a href=\"/metrs.php?id=40&amp;type=biogr\" class=\"redhr1\">Біографія</a> |\n<a href=\"/metrs.php?id=40&amp;type=critiques\" class=\"redhr1\">Критика</a>\n\n<h4>ПОВЕРНЕННЯ ХІКМЕТА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТремти, &nbsp;Туреччино! &nbsp;Він &nbsp;вирушив &nbsp;до &nbsp;тебе.<br>\nСвою &nbsp;труну &nbsp;розбивши &nbsp;опівночі,<br>\nНавпомацки &nbsp;в &nbsp;зеленім &nbsp;темновинні<br>\nВін &nbsp;вирушив &nbsp;до &nbsp;тебе, &nbsp;бо &nbsp;поети<br>\nІ &nbsp;в &nbsp;смерті &nbsp;кличуть &nbsp;землю &nbsp;батьківщини.<br>\n<br>\nВін &nbsp;вирушив &nbsp;до &nbsp;тебе &nbsp;під &nbsp;дубами,<br>\nПід &nbsp;корневищами &nbsp;страждань &nbsp;своїх &nbsp;і &nbsp;муки,<br>\nПід &nbsp;корневищами &nbsp;політик &nbsp;і &nbsp;країн,<br>\nПід &nbsp;корневищем &nbsp;людства &nbsp;- &nbsp;до &nbsp;вітчизни.<br>\n<br>\nПопід &nbsp;Дніпром, &nbsp;біля &nbsp;чола &nbsp;Тараса,<br>\nДо &nbsp;моря &nbsp;Чорного, &nbsp;а &nbsp;потім &nbsp;і &nbsp;під &nbsp;морем<br>\nНа &nbsp;ліктях, &nbsp;на &nbsp;колінах &nbsp;твій &nbsp;поет<br>\nПовзе &nbsp;до &nbsp;тебе, &nbsp;чуєш, &nbsp;батьківщино?!<br>\n<br>\n...Прости &nbsp;мене, &nbsp;що &nbsp;я &nbsp;твою &nbsp;смиренність<br>\nПідняв &nbsp;на &nbsp;голос, &nbsp;що &nbsp;не &nbsp;спала &nbsp;ти.<br>\nЩо &nbsp;не &nbsp;оспівував &nbsp;тебе, &nbsp;ридавши &nbsp;ридма,<br>\nА &nbsp;бив &nbsp;тебе &nbsp;у &nbsp;зуби &nbsp;за &nbsp;покірність,<br>\nЗа &nbsp;сліпоту, &nbsp;за &nbsp;гумовий &nbsp;хребет<br>\nПеред &nbsp;фашистськими &nbsp;ногами &nbsp;і &nbsp;штиблетами.<br>\nПрости &nbsp;мене &nbsp;за &nbsp;тюрмища &nbsp;твої,<br>\nЩо &nbsp;дух &nbsp;в &nbsp;мені &nbsp;гноїли &nbsp;й &nbsp;гвалтували,<br>\nПрости &nbsp;мене &nbsp;за &nbsp;мене, &nbsp;батьківщино.<br>\nПрощаєш, &nbsp;та?<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;Будь &nbsp;проклята &nbsp;тоді!<br>\n<br>\nТоді &nbsp;я &nbsp;сам &nbsp;- &nbsp;Туреччина. &nbsp;Я &nbsp;- &nbsp;ти!<br>\nЯ &nbsp;та &nbsp;Туреччина, &nbsp;ім'я &nbsp;якій &nbsp;Свобода.<br>\nТремтіть, &nbsp;туреччини! &nbsp;Поети &nbsp;- &nbsp;не &nbsp;кроти.<br>\nПоета &nbsp;очі &nbsp;- &nbsp;це &nbsp;вітчизни &nbsp;очі.<br><br><em>1965</em>\n\n\n<br><br>\n"
}