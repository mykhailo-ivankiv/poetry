{
  "author": "1BIp2mpC",
  "id": "NnRqh6Ni",
  "title": "ЧАРИ ОСІННЬОГО САДУ",
  "link": "metrs_poem.php?poem=13396",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ЧАРИ ОСІННЬОГО САДУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nА &nbsp;під &nbsp;грушею &nbsp;дівчата<br>\nловлять &nbsp;падалиці &nbsp;в &nbsp;сіть.<br>\nВажко &nbsp;гілочку &nbsp;дістати.<br>\n- &nbsp;Дядьку, &nbsp;дядьку,<br>\nпотрусіть! &nbsp;-<br>\nСвітять &nbsp;зірочки &nbsp;пристиглі<br>\nв &nbsp;синіх &nbsp;сутінках &nbsp;зіниць.<br>\nТи &nbsp;ж &nbsp;бо, &nbsp;дядьку, &nbsp;ще &nbsp;при &nbsp;силі.<br>\nПідбадьорся, &nbsp;розігнись!<br>\nРано &nbsp;серцеві &nbsp;боліти,<br>\nне &nbsp;хилися &nbsp;долілиць.<br>\nЧи &nbsp;тебе &nbsp;уже &nbsp;по &nbsp;літу<br>\nтягне &nbsp;тільки &nbsp;до &nbsp;гнилиць?..<br>\nЯк &nbsp;пройти &nbsp;тут &nbsp;стороною,<br>\nдушу &nbsp;зрадить &nbsp;молоду...<br>\nЕх, &nbsp;трусну &nbsp;я &nbsp;стариною<br>\nв &nbsp;підосінньому &nbsp;саду!<br>\nХоч, &nbsp;признатись, &nbsp;не &nbsp;одразу<br>\nверховіття &nbsp;я &nbsp;досяг,<br>\nта &nbsp;розпружилися &nbsp;м'язи,<br>\nкров &nbsp;заграла &nbsp;в &nbsp;небесах.<br>\nЯ &nbsp;хапав &nbsp;осінню &nbsp;грушу<br>\nза &nbsp;покручене &nbsp;гілля.<br>\nЯ &nbsp;трусив &nbsp;її, &nbsp;як &nbsp;душу,<br>\nаж &nbsp;хиталася &nbsp;земля.<br>\nБігли &nbsp;килимом &nbsp;квітчастим<br>\nюні &nbsp;мавки &nbsp;навпрошки.<br>\nІ &nbsp;за &nbsp;пазухи &nbsp;дівчатам<br>\nгрішно &nbsp;падали &nbsp;грушки.\n\n\n<br><br>\n"
}