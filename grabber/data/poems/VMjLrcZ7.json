{
  "author": "FNOzYCXD",
  "id": "VMjLrcZ7",
  "title": "БАЙДА. Історична поема",
  "link": "metrs_poem.php?poem=18599",
  "html": "\n<h4></h4>\n\n<a href=\"/metrs.php?id=121&amp;type=tvorch\" class=\"redhr1\">Творчість</a> |\n<a href=\"/metrs.php?id=121&amp;type=biogr\" class=\"redhr1\">Біографія</a> |\n<a href=\"/metrs.php?id=121&amp;type=critiques\" class=\"redhr1\">Критика</a>\n\n<h4>БАЙДА. Історична поема</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДо &nbsp;великої &nbsp;покари<br>\nНа &nbsp;розпутті &nbsp;при &nbsp;дорозі<br>\nСудять &nbsp;Байду &nbsp;яничари<br>\nВ &nbsp;Золотім &nbsp;Галатськім &nbsp;Розі.<br>\n<br>\nСуд &nbsp;скінчився.— &nbsp;Хлопці, &nbsp;гайда,—<br>\nМовив &nbsp;сам &nbsp;Султан &nbsp;турецький: &nbsp;—<br>\nЛюту &nbsp;смерть &nbsp;хай &nbsp;прийме &nbsp;Байда,<br>\nКнязь-отаман &nbsp;Вишневецький.<br>\n<br>\nТак &nbsp;скатуйте &nbsp;розбишаку,<br>\nЩоб &nbsp;почула &nbsp;і &nbsp;забула<br>\nУкраїна &nbsp;з &nbsp;переляку<br>\nІ &nbsp;дорогу &nbsp;до &nbsp;Стамбула.<br>\n<br>\nХай &nbsp;почує &nbsp;вся &nbsp;отара<br>\nГайдамаків &nbsp;запорізьких,<br>\nЩо &nbsp;чекає &nbsp;й &nbsp;їх &nbsp;та &nbsp;кара<br>\nНа &nbsp;плацах &nbsp;золоторізьких!<br>\n<br>\n«Смерть &nbsp;йому!» &nbsp;— &nbsp;кати &nbsp;гукнули.<br>\nЗмовчав &nbsp;Байда &nbsp;перед &nbsp;горем,<br>\nТільки &nbsp;іскри &nbsp;промайнули<br>\nВ &nbsp;грізнім &nbsp;погляді &nbsp;суворім...<br>\n<br>\nТут &nbsp;взяли &nbsp;його &nbsp;наскоком<br>\nЯничари &nbsp;злісні &nbsp;й &nbsp;грізні<br>\nЙ &nbsp;почепили &nbsp;правим &nbsp;боком<br>\nТа &nbsp;на &nbsp;гак &nbsp;товстий &nbsp;залізний.<br>\n<br>\nII<br>\n<br>\n— &nbsp;Гей, &nbsp;не &nbsp;гнись, &nbsp;могутня &nbsp;спино,<br>\nНе &nbsp;зломись, &nbsp;моє &nbsp;ребро! &nbsp;—<br>\nТи &nbsp;прощай, &nbsp;прощай, &nbsp;Вкраїно,<br>\nТи &nbsp;прощай, &nbsp;старий &nbsp;Дніпро!<br>\n<br>\nХай &nbsp;же &nbsp;турок &nbsp;не &nbsp;вчуває,<br>\nЯк &nbsp;терплю &nbsp;я &nbsp;муки &nbsp;й &nbsp;глум...—<br>\nІ &nbsp;старий &nbsp;козак &nbsp;співає,<br>\nРозганяє &nbsp;біль &nbsp;і &nbsp;сум,<br>\n<br>\nОддає &nbsp;він &nbsp;Богу &nbsp;дяку,<br>\nЩо &nbsp;досяг &nbsp;цього &nbsp;вінця,<br>\nЩо &nbsp;не &nbsp;знав &nbsp;ніколи &nbsp;ляку<br>\nЗа &nbsp;Вкраїну &nbsp;до &nbsp;кінця.<br>\n<br>\nДо &nbsp;його &nbsp;тут &nbsp;кат &nbsp;нагнувся,<br>\nЩоб &nbsp;надати &nbsp;більше &nbsp;мук,<br>\nБайда &nbsp;хутко &nbsp;стріпонувся,<br>\nІ &nbsp;вхопив &nbsp;од &nbsp;турка &nbsp;лук,<br>\n<br>\nІ &nbsp;тремтячими &nbsp;руками<br>\nУ &nbsp;Султана &nbsp;навдалу<br>\nПонад &nbsp;злісними &nbsp;катами<br>\nВін &nbsp;пустив &nbsp;свою &nbsp;стрілу.<br>\n<br>\nТа &nbsp;пропав &nbsp;задармо &nbsp;замах,<br>\nБо &nbsp;в &nbsp;очах &nbsp;маріла &nbsp;мла<br>\nІ &nbsp;в &nbsp;руках &nbsp;в &nbsp;кривавих &nbsp;плямах<br>\nПоковзнулася &nbsp;стріла!..<br>\n<br>\nЧерез &nbsp;три &nbsp;дні &nbsp;він &nbsp;скінчився,<br>\nЯк &nbsp;дійшов &nbsp;до &nbsp;серця &nbsp;крюк,<br>\nТа &nbsp;терплячим &nbsp;залишився<br>\nАж &nbsp;до &nbsp;смерті &nbsp;серед &nbsp;мук.<br>\n<br>\nА &nbsp;як &nbsp;турки &nbsp;прибирали<br>\nВ &nbsp;яму &nbsp;з &nbsp;крюка &nbsp;мертвяка,<br>\nВ &nbsp;ту &nbsp;сторінку &nbsp;позирали,<br>\nЩо &nbsp;вродила &nbsp;козака. &nbsp; &nbsp;<br>\n &nbsp;<br>\n1909 &nbsp;<br>\n\n\n\n<br><br>\n"
}