{
  "author": "PC4gWoSmf",
  "id": "EF2kJzk3R",
  "title": "ШТАБ ОТАМАНА МАХНА",
  "link": "metrs_poem.php?poem=9078",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>ШТАБ ОТАМАНА МАХНА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nРозковані &nbsp;коні &nbsp;сповзали &nbsp;у &nbsp;яр, &nbsp;<br>\nСпливали &nbsp;з &nbsp;потоками &nbsp;талого &nbsp;снігу, &nbsp;<br>\nІ &nbsp;зойкав &nbsp;поранений &nbsp;Рудь-комісар, &nbsp;<br>\nДо &nbsp;рани-вогню &nbsp;прикладаючи &nbsp;кригу. &nbsp;<br>\nПоїхав &nbsp;по &nbsp;хліб &nbsp;— &nbsp;а &nbsp;натрапив &nbsp;на &nbsp;смерть: &nbsp;<br>\nБільш &nbsp;смерти, &nbsp;як &nbsp;хліба &nbsp;у &nbsp;цій &nbsp;Україні… &nbsp;<br>\nСпливають &nbsp;сніги. &nbsp;Розповзається &nbsp;твердь. &nbsp;<br>\nЧи &nbsp;Рудь &nbsp;на &nbsp;підводі, &nbsp;чи &nbsp;вже &nbsp;в &nbsp;домовині? &nbsp;<br>\nМерці &nbsp;не &nbsp;керують. &nbsp;Тож &nbsp;коні &nbsp;бредуть &nbsp;<br>\nСамі, &nbsp;до &nbsp;своїх, &nbsp;— &nbsp;недомовлені &nbsp;змовці &nbsp;— &nbsp;<br>\nВ &nbsp;господарський &nbsp;стан, &nbsp;по &nbsp;прекрасну &nbsp;біду &nbsp;<br>\nПо &nbsp;завчені &nbsp;сідла &nbsp;і &nbsp;шпори &nbsp;махновців. &nbsp;<br>\n<br>\n2. &nbsp;<br>\n<br>\nТри &nbsp;ночі &nbsp;блукає &nbsp;Рудь &nbsp;<br>\nЗ &nbsp;петлюрівської &nbsp;частини. &nbsp;<br>\nСніги, &nbsp;наче &nbsp;мертва &nbsp;ртуть, &nbsp;<br>\nДолини, &nbsp;мов &nbsp;домовини; &nbsp;<br>\nПече &nbsp;у &nbsp;плече &nbsp;рушниця: &nbsp;<br>\n— &nbsp;Тримайся &nbsp;своїх, &nbsp;юначе! &nbsp;— &nbsp;<br>\nЛиш &nbsp;місяць, &nbsp;немов &nbsp;лисиця, &nbsp;<br>\nВ &nbsp;холодному &nbsp;небі &nbsp;скаче. &nbsp;<br>\nІде, &nbsp;як &nbsp;у &nbsp;казці, &nbsp;Рудь &nbsp;— &nbsp;<br>\nКозак, &nbsp;що &nbsp;згубив &nbsp;частину: &nbsp;<br>\nНаправо &nbsp;ступнеш &nbsp;— &nbsp;заб'ють, &nbsp;<br>\nНаліво &nbsp;ступнеш &nbsp;— &nbsp;загинеш; &nbsp;<br>\nПраворуч &nbsp;— &nbsp;самі &nbsp;червоні, &nbsp;<br>\nРоззорені &nbsp;Ванька &nbsp;і &nbsp;Катька… &nbsp;<br>\nЛіворуч &nbsp;— &nbsp;скажені &nbsp;коні &nbsp;<br>\nМахна &nbsp;— &nbsp;бездітного &nbsp;батька. &nbsp;<br>\nВ &nbsp;ярузі &nbsp;спинився &nbsp;Рудь: &nbsp;<br>\nНі &nbsp;впасти, &nbsp;ні &nbsp;йти &nbsp;не &nbsp;сила. &nbsp;<br>\nУ &nbsp;небі &nbsp;росте &nbsp;каламуть, &nbsp;<br>\nДолини, &nbsp;немов &nbsp;могили; &nbsp;<br>\nЗсуваються &nbsp;темні &nbsp;хмари &nbsp;<br>\nГруддям &nbsp;із &nbsp;небесної &nbsp;ями, &nbsp;<br>\nВже &nbsp;чути &nbsp;й &nbsp;лопати &nbsp;удари &nbsp;— &nbsp;<br>\nТо &nbsp;грім &nbsp;гуркотить &nbsp;над &nbsp;снігами. &nbsp;<br>\nІ &nbsp;чує &nbsp;зненацька &nbsp;Рудь: &nbsp;<br>\nВ &nbsp;долині &nbsp;скрипить &nbsp;підвода, &nbsp;<br>\nІ &nbsp;бачить, &nbsp;що &nbsp;коні &nbsp;йдуть &nbsp;<br>\nЯкимсь &nbsp;дивовижним &nbsp;ходом; &nbsp;<br>\nІ &nbsp;вийшов &nbsp;Рудь &nbsp;на &nbsp;дорогу, &nbsp;<br>\nЩоб &nbsp;брата &nbsp;зустріти &nbsp;нині!.. &nbsp;<br>\nШирока &nbsp;земля &nbsp;для &nbsp;Бога, &nbsp;<br>\nВузенька &nbsp;вона &nbsp;для &nbsp;людини. &nbsp;<br>\n<br>\n3. &nbsp;<br>\n<br>\nУночі, &nbsp;коли &nbsp;місяць &nbsp;апріль &nbsp;<br>\nВибігав &nbsp;у &nbsp;степи &nbsp;крадькома, &nbsp;<br>\nЛютим &nbsp;вовком &nbsp;завила &nbsp;метіль &nbsp;— &nbsp;<br>\nЗ &nbsp;комісаром &nbsp;вмирала &nbsp;зима. &nbsp;<br>\nІ &nbsp;сказав &nbsp;комісару &nbsp;козак: &nbsp;<br>\n— &nbsp;Так &nbsp;його, &nbsp;ще &nbsp;й &nbsp;отак-перетак! &nbsp;<br>\nДоведеться &nbsp;загинуть &nbsp;удвох &nbsp;— &nbsp;<br>\nМабуть, &nbsp;з &nbsp;Леніном &nbsp;змовився &nbsp;Бог… &nbsp;<br>\nВже &nbsp;нема &nbsp;ні &nbsp;моїх, &nbsp;ні &nbsp;твоїх, &nbsp;<br>\nНі &nbsp;харчів, &nbsp;ні &nbsp;набоїв, &nbsp;ні &nbsp;ніг. &nbsp;<br>\nРанен &nbsp;ти? &nbsp;Лиш &nbsp;тому, &nbsp;не &nbsp;забудь, &nbsp;— &nbsp;<br>\nЯ &nbsp;тебе &nbsp;не &nbsp;прикінчую, &nbsp;Рудь. &nbsp;<br>\nІ &nbsp;над &nbsp;братом &nbsp;схиляється &nbsp;брат, &nbsp;<br>\nЧує &nbsp;серце, &nbsp;що &nbsp;б'ється &nbsp;не &nbsp;в &nbsp;лад. &nbsp;<br>\nПопід &nbsp;черево &nbsp;коні &nbsp;в &nbsp;снігу. &nbsp;<br>\nЗачепилася &nbsp;ніч &nbsp;за &nbsp;дугу. &nbsp;<br>\nА &nbsp;вони &nbsp;сплять &nbsp;на &nbsp;возі &nbsp;удвох, &nbsp;<br>\nІ &nbsp;не &nbsp;знають &nbsp;про &nbsp;них &nbsp;ані &nbsp;Бог, &nbsp;<br>\nАні &nbsp;ці &nbsp;здичавілі &nbsp;поля, &nbsp;<br>\nА &nbsp;ні &nbsp;ця &nbsp;— &nbsp;найрідніша &nbsp;ж! &nbsp;— &nbsp;земля… &nbsp;<br>\nЛиш &nbsp;метіль, &nbsp;як &nbsp;прощальні &nbsp;хустки, &nbsp;<br>\nЩо &nbsp;тріпочуть &nbsp;у &nbsp;рідних &nbsp;полях, &nbsp;<br>\nТа &nbsp;зірки, &nbsp;аж &nbsp;криваві &nbsp;зірки &nbsp;— &nbsp;<br>\nНаче &nbsp;кров &nbsp;на &nbsp;прощальних &nbsp;хустках. &nbsp;<br>\n<br>\n4. &nbsp;<br>\n<br>\nНад &nbsp;хвилями &nbsp;Чорного &nbsp;моря, &nbsp;<br>\nПосивілого &nbsp;в &nbsp;мороз, &nbsp;<br>\nІ &nbsp;лагідний, &nbsp;і &nbsp;суворий &nbsp;<br>\nІшов &nbsp;в &nbsp;Україну &nbsp;Христос. &nbsp;<br>\nДолонею &nbsp;стишував &nbsp;води, &nbsp;<br>\nЗасвічував &nbsp;зоряний &nbsp;рай, &nbsp;<br>\nІ &nbsp;хмари &nbsp;руками &nbsp;розводив, &nbsp;<br>\nЗабутий &nbsp;шукаючи &nbsp;край. &nbsp;<br>\nІ &nbsp;тільки &nbsp;святою &nbsp;стопою &nbsp;<br>\nДіткнувся &nbsp;крутих &nbsp;берегів, &nbsp;— &nbsp;<br>\nСпливли &nbsp;легкотанучим &nbsp;лоєм &nbsp;<br>\nЗалежані &nbsp;плями &nbsp;снігів; &nbsp;<br>\nІ &nbsp;тільки &nbsp;ступив &nbsp;— &nbsp;заспівали &nbsp;<br>\nПредивно-зелені &nbsp;гаї, &nbsp;<br>\nІ &nbsp;скрипнуло &nbsp;жалібно &nbsp;рало, &nbsp;<br>\nПокинуте &nbsp;у &nbsp;кураї; &nbsp;<br>\nІ &nbsp;скаржились &nbsp;пустки-облоги: &nbsp;<br>\n«Коли &nbsp;Ти &nbsp;вже &nbsp;спиниш &nbsp;зиму?» &nbsp;<br>\nІ &nbsp;падали &nbsp;биті &nbsp;дороги, &nbsp;<br>\nМов &nbsp;килими, &nbsp;в &nbsp;ноги &nbsp;Йому. &nbsp;<br>\n<br>\n5. &nbsp;<br>\n<br>\nНе &nbsp;сів &nbsp;на &nbsp;недужу &nbsp;підводу, &nbsp;<br>\nЩо &nbsp;тихо &nbsp;полями &nbsp;брела. &nbsp;<br>\nУслід &nbsp;їй &nbsp;пішов. &nbsp;<br>\nІ &nbsp;підходив &nbsp;<br>\nХристос &nbsp;до &nbsp;якогось &nbsp;села. &nbsp;<br>\n<br>\n6. &nbsp;<br>\n<br>\nНа &nbsp;четвертину &nbsp;кімнати &nbsp;— &nbsp;розпарене &nbsp;тіло &nbsp;печі. &nbsp;<br>\nУ &nbsp;ній &nbsp;гуготить &nbsp;і &nbsp;клекоче &nbsp;вогонь, &nbsp;кип'яток &nbsp;та &nbsp;узвар. &nbsp;<br>\nЄдина &nbsp;вона &nbsp;господиня, &nbsp;єдиній &nbsp;ніхто &nbsp;не &nbsp;перечить, &nbsp;<br>\nХіба &nbsp;що &nbsp;з &nbsp;кутка &nbsp;напівсонно &nbsp;коли &nbsp;захрипить &nbsp;самовар. &nbsp;<br>\nВід &nbsp;печі &nbsp;— &nbsp;столи &nbsp;предебелі, &nbsp;не &nbsp;тесані &nbsp;столярами, &nbsp;<br>\nЗдається, &nbsp;вони &nbsp;на &nbsp;привіллі &nbsp;столами &nbsp;з &nbsp;землі &nbsp;і &nbsp;росли: &nbsp;<br>\nКоріння &nbsp;— &nbsp;покручені &nbsp;ноги, &nbsp;гілля &nbsp;— &nbsp;задошковані &nbsp;рами, &nbsp;<br>\nНа &nbsp;скатертях, &nbsp;шитих &nbsp;квітками, &nbsp;сто &nbsp;плям &nbsp;самогонки-смоли. &nbsp;<br>\nТа &nbsp;плям &nbsp;і &nbsp;не &nbsp;видно &nbsp;за &nbsp;густо &nbsp;поставленими &nbsp;мисками, &nbsp;<br>\nВ &nbsp;яких &nbsp;холодець &nbsp;дриговитий &nbsp;та &nbsp;борщ, &nbsp;як &nbsp;відлуння &nbsp;пожеж, &nbsp;<br>\nСтрючки &nbsp;зарізяцького &nbsp;перцю &nbsp;— &nbsp;вогненними &nbsp;язиками, &nbsp;<br>\nШклянки &nbsp;і &nbsp;пляшки &nbsp;поміж &nbsp;ними &nbsp;— &nbsp;загонами &nbsp;вірних &nbsp;стеж; &nbsp;<br>\nОголена &nbsp;дівка-цибуля, &nbsp;товсті &nbsp;оселедці &nbsp;ув &nbsp;отці, &nbsp;<br>\nНаквашеної &nbsp;капусти &nbsp;возводиться &nbsp;царська &nbsp;гора… &nbsp;<br>\nТак &nbsp;от &nbsp;де &nbsp;зібралися &nbsp;хлопці, &nbsp;підвипилі, &nbsp;чортові &nbsp;хлопці, &nbsp;— &nbsp;<br>\nВітри, &nbsp;невгамовні &nbsp;гуляки &nbsp;з-над &nbsp;Чорного &nbsp;моря &nbsp;й &nbsp;Дніпра! &nbsp;<br>\nА &nbsp;він &nbsp;— &nbsp;у &nbsp;кутку &nbsp;з &nbsp;образами, &nbsp;щупленький &nbsp;і &nbsp;ледве &nbsp;помітний, &nbsp;<br>\nСидить, &nbsp;не &nbsp;куштуючи &nbsp;страви, &nbsp;вдивляючись &nbsp;у &nbsp;вікно, &nbsp;<br>\nУ &nbsp;туго &nbsp;затягнутім &nbsp;френчі, &nbsp;з &nbsp;чолом, &nbsp;поруділим &nbsp;і &nbsp;пітним, &nbsp;<br>\nУчитель, &nbsp;що &nbsp;учить &nbsp;бандитів &nbsp;— &nbsp;задуманий &nbsp;батько &nbsp;Махно. &nbsp;<br>\nЗа &nbsp;стінами &nbsp;— &nbsp;вірні &nbsp;тачанки &nbsp;і &nbsp;невідмовні &nbsp;«максими», &nbsp;<br>\nПри &nbsp;боці &nbsp;— &nbsp;зручний &nbsp;парабелюм &nbsp;— &nbsp;єдиноутробний &nbsp;брат, &nbsp;<br>\nІ &nbsp;хлопці &nbsp;оці, &nbsp;дядюги, &nbsp;що, &nbsp;хати &nbsp;пустивши &nbsp;з &nbsp;димом, &nbsp;<br>\nПішли &nbsp;з &nbsp;ним &nbsp;в &nbsp;огонь &nbsp;і &nbsp;в &nbsp;воду, &nbsp;вивірені &nbsp;стократ. &nbsp;<br>\nКуди &nbsp;їх &nbsp;вести &nbsp;серед &nbsp;степу? &nbsp;Для &nbsp;чого, &nbsp;для &nbsp;кого, &nbsp;до &nbsp;кого? &nbsp;<br>\nХіба &nbsp;ж &nbsp;їм &nbsp;тут &nbsp;мало &nbsp;сивухи, &nbsp;оцим &nbsp;жерунам, &nbsp;що &nbsp;жують, &nbsp;<br>\nЩо &nbsp;тиснуть &nbsp;в &nbsp;горлянку &nbsp;ковбаси, &nbsp;що &nbsp;мають &nbsp;в &nbsp;обрізі &nbsp;— &nbsp;Бога, &nbsp;<br>\nА &nbsp;в &nbsp;серці &nbsp;— &nbsp;страшну &nbsp;пре &nbsp;байдужість, &nbsp;або &nbsp;ще &nbsp;страшнішу &nbsp;лють. &nbsp;<br>\nПеремело &nbsp;вже? &nbsp;Дурниця! &nbsp;Мете &nbsp;ще &nbsp;петлюрівським &nbsp;снігом &nbsp;<br>\nІ &nbsp;снігом &nbsp;червоних &nbsp;московців &nbsp;по &nbsp;всій &nbsp;Україні &nbsp;мете. &nbsp;<br>\nГоворять: &nbsp;у &nbsp;Мєнську &nbsp;й &nbsp;Варшаві &nbsp;настала &nbsp;воєнна &nbsp;одлига… &nbsp;<br>\nДурні &nbsp;поговори! &nbsp;Тут &nbsp;— &nbsp;слава &nbsp;і &nbsp;хлопці, &nbsp;і &nbsp;сало, &nbsp;і &nbsp;степ! &nbsp;<br>\nЩо &nbsp;ж &nbsp;завтра, &nbsp;задуманий &nbsp;батьку? &nbsp;Що &nbsp;ж &nbsp;завтра? &nbsp;— &nbsp;тачанка &nbsp;і &nbsp;коні, &nbsp;<br>\nМаршрути &nbsp;— &nbsp;як &nbsp;шибениць &nbsp;петлі, &nbsp;душа &nbsp;— &nbsp;під &nbsp;усі &nbsp;вітри. &nbsp;<br>\nА &nbsp;будь &nbsp;вони &nbsp;всі &nbsp;прокляті: &nbsp;зелені &nbsp;і &nbsp;сині, &nbsp;й &nbsp;червоні!.. &nbsp;— &nbsp;<br>\nІ &nbsp;впало, &nbsp;мов &nbsp;люта &nbsp;ґраната, &nbsp;підвипите &nbsp;слово: &nbsp;«Замри!» &nbsp;<br>\n<br>\nПромова &nbsp;батька &nbsp;Махна &nbsp;<br>\n<br>\n— &nbsp;В &nbsp;душу, &nbsp;в &nbsp;гроб, &nbsp;у &nbsp;печінку &nbsp;й &nbsp;тіло, &nbsp;<br>\nВ &nbsp;кості, &nbsp;в &nbsp;кров, &nbsp;у &nbsp;отця &nbsp;і &nbsp;мать, &nbsp;<br>\nВ &nbsp;Бога, &nbsp;в &nbsp;чорта, &nbsp;у &nbsp;ребра &nbsp;й &nbsp;жили, &nbsp;<br>\nВ &nbsp;б… &nbsp;— &nbsp;Марусю, &nbsp;в &nbsp;її &nbsp;кровать! &nbsp;<br>\nСлухай, &nbsp;Рудь! &nbsp;<br>\nВилітай &nbsp;із &nbsp;хати &nbsp;— &nbsp;<br>\nІнформацію &nbsp;нам &nbsp;веди! &nbsp;— &nbsp;<br>\n<br>\nЗнову &nbsp;чавкіт. &nbsp;Та &nbsp;піч &nbsp;горбата. &nbsp;Та &nbsp;зіпрілі &nbsp;її &nbsp;зади &nbsp;<br>\n<br>\n7. &nbsp;<br>\n<br>\nДаремно &nbsp;тих &nbsp;коней &nbsp;відбили &nbsp;червоні! &nbsp;<br>\nВони &nbsp;не &nbsp;забудуть &nbsp;ніколи &nbsp;Махна!..— &nbsp;<br>\nНе &nbsp;треба &nbsp;шукань, &nbsp;небезпек &nbsp;і &nbsp;погоні: &nbsp;<br>\nНе &nbsp;встиг &nbsp;іще &nbsp;Рудь &nbsp;відійти &nbsp;від &nbsp;вікна, &nbsp;<br>\nЯк &nbsp;віз &nbsp;підкотивсь &nbsp;до &nbsp;махнівської &nbsp;хати, &nbsp;<br>\nА &nbsp;в &nbsp;ньому, &nbsp;на &nbsp;дошках &nbsp;кривавих, &nbsp;навзнак, &nbsp;<br>\nЛежать &nbsp;непритомні, &nbsp;нерушні &nbsp;два &nbsp;брати: &nbsp;<br>\nНімий &nbsp;комісар &nbsp;і &nbsp;замерзлий &nbsp;козак. &nbsp;<br>\nРудь &nbsp;вибіг, &nbsp;<br>\n &nbsp; &nbsp; &nbsp;до &nbsp;них! &nbsp;— &nbsp;<br>\nупізнав, &nbsp;і &nbsp;зненацька &nbsp;<br>\nПо &nbsp;конях &nbsp;ударив, &nbsp;пустивши &nbsp;в &nbsp;алюр, &nbsp;<br>\nІ &nbsp;віз &nbsp;покотивсь &nbsp;несподівано &nbsp;хвацько, &nbsp;<br>\nПірнаючи &nbsp;в &nbsp;хвилях &nbsp;весняних &nbsp;баюр! &nbsp;<br>\nРвонувся &nbsp;Махно, &nbsp;і &nbsp;зірвалися &nbsp;хлопці &nbsp;— &nbsp;<br>\nПройдисвітки-відьми &nbsp;та &nbsp;вітру &nbsp;сини, &nbsp;<br>\nІ &nbsp;Рудь &nbsp;опинився &nbsp;в &nbsp;роздертій &nbsp;сорочці, &nbsp;<br>\nЯк &nbsp;крикнув &nbsp;Махно: &nbsp;<br>\n— &nbsp;Зупини! &nbsp;<br>\n<br>\n8 &nbsp;<br>\n<br>\nОбоє &nbsp;живі, &nbsp;а &nbsp;звестися &nbsp;нездібні. &nbsp;<br>\nНад &nbsp;возом &nbsp;схилились &nbsp;зубаті &nbsp;роти: &nbsp;<br>\n— &nbsp;Щось, &nbsp;Руде, &nbsp;на &nbsp;тебе &nbsp;занадто &nbsp;подібні?.. &nbsp;— &nbsp;<br>\nБандит &nbsp;обізвався: &nbsp;— &nbsp;Брати. &nbsp;<br>\nАга!.. &nbsp;Так &nbsp;стріляй &nbsp;же! &nbsp;Це &nbsp;ж &nbsp;наші &nbsp;враги! &nbsp;— &nbsp;<br>\nІ &nbsp;степ, &nbsp;наче &nbsp;здиблений &nbsp;кінь, &nbsp;<br>\nКопитами &nbsp;блискавку &nbsp;бив &nbsp;навкруги, &nbsp;<br>\nРозколюючи &nbsp;далечінь. &nbsp;<br>\nІ &nbsp;батько &nbsp;здригнувся &nbsp;від &nbsp;реготу: &nbsp;— &nbsp;Ріж! &nbsp;<br>\nДивися &nbsp;ж: &nbsp;тризуб &nbsp;і &nbsp;зоря!.. &nbsp;— &nbsp;<br>\nІ &nbsp;падало &nbsp;слово, &nbsp;як &nbsp;щерблений &nbsp;ніж &nbsp;<br>\nУ &nbsp;душу &nbsp;плугатаря. &nbsp;<br>\nІ &nbsp;третій &nbsp;тоді &nbsp;натискає &nbsp;курок: &nbsp;<br>\nВже &nbsp;зроду &nbsp;не &nbsp;встануть &nbsp;брати. &nbsp;<br>\nІ &nbsp;кинув &nbsp;Махно, &nbsp;відійшовши &nbsp;на &nbsp;крок, &nbsp;<br>\nСпокійно &nbsp;й &nbsp;байдуже: &nbsp;— &nbsp;Ти. &nbsp;<br>\nРвонув &nbsp;парабелюм. &nbsp;<br>\nСхитнувся &nbsp;бандит. &nbsp;<br>\nТри &nbsp;брати &nbsp;— &nbsp;а &nbsp;смерть &nbsp;одна. &nbsp;<br>\nХитались &nbsp;і &nbsp;в'яли &nbsp;в &nbsp;розпуці &nbsp;сади… &nbsp;<br>\nІ &nbsp;чути &nbsp;було &nbsp;з &nbsp;штабового &nbsp;вікна &nbsp;<br>\nБрязчання &nbsp;склянок, &nbsp;ремиґання &nbsp;ротів, &nbsp;<br>\nЗадушливе &nbsp;дихання &nbsp;печі… &nbsp;<br>\nЧорним &nbsp;вороном &nbsp;вечір &nbsp;летів, &nbsp;<br>\nДев'ятсот &nbsp;дев'ятнадцятий &nbsp;вечір. &nbsp;<br>\n<br>\n9. &nbsp;<br>\n<br>\nЗима &nbsp;угиналась &nbsp;від &nbsp;горя, &nbsp;<br>\nІ &nbsp;в &nbsp;путь, &nbsp;без &nbsp;віночка &nbsp;із &nbsp;рос, &nbsp;<br>\nПо &nbsp;хвилях &nbsp;суворого &nbsp;моря &nbsp;<br>\nІшов &nbsp;у &nbsp;минуле &nbsp;Христос. &nbsp;<br>\n<br>\nМадрід, &nbsp;1953 &nbsp;<br>\nБофало, &nbsp;1959\n\n\n<br><br>\n"
}