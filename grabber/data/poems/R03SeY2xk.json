{
  "author": "PC4gWoSmf",
  "id": "R03SeY2xk",
  "title": "II. КАРДИНАЛ ",
  "link": "/metrs_poem.php?poem=9069",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>II. КАРДИНАЛ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПатріярхові-Ісповідникові &nbsp;Йосифові &nbsp;І<br>\n<br>\nII. &nbsp;КАРДИНАЛ &nbsp;<br>\n<br>\nІнтродукція &nbsp;<br>\n<br>\nЗ-під &nbsp;Розп'яття &nbsp;— &nbsp;взяли &nbsp;розп'яти, &nbsp;<br>\nНе &nbsp;дали &nbsp;й &nbsp;попрощатися &nbsp;з &nbsp;нами… &nbsp;<br>\nЦвіль &nbsp;бараку &nbsp;— &nbsp;твоя &nbsp;палата, &nbsp;<br>\nЛіс &nbsp;тайги &nbsp;— &nbsp;вівтарі &nbsp;та &nbsp;брами; &nbsp;<br>\nЛюд &nbsp;сибірський &nbsp;— &nbsp;твоя &nbsp;громада, &nbsp;<br>\nІ &nbsp;замок &nbsp;— &nbsp;це &nbsp;твої &nbsp;уста. &nbsp;<br>\nБудеш &nbsp;тут, &nbsp;<br>\nБудеш &nbsp;тут &nbsp;аж &nbsp;до &nbsp;зради &nbsp;<br>\nІ &nbsp;себе, &nbsp;і &nbsp;Христа!.. &nbsp;<br>\n<br>\nДесятки &nbsp;неповторних &nbsp;літ &nbsp;— &nbsp;<br>\nТайґа, &nbsp;тундра, &nbsp;прокльони, &nbsp;піт… &nbsp;<br>\nДерев &nbsp;покоси… &nbsp;смертний &nbsp;крик… &nbsp;<br>\nБарак… &nbsp;погрози… &nbsp;большевик… &nbsp;<br>\nДесятки &nbsp;юродивих &nbsp;літ, &nbsp;<br>\nЩо &nbsp;мали &nbsp;«обновити» &nbsp;світ, &nbsp;<br>\nВселюдський &nbsp;світ &nbsp;— &nbsp;та &nbsp;без &nbsp;людини, &nbsp;<br>\nНароду &nbsp;цвіт &nbsp;— &nbsp;без &nbsp;України!.. &nbsp;<br>\nДесятки &nbsp;літ &nbsp;— &nbsp;у &nbsp;порожнечу, &nbsp;<br>\nВ &nbsp;осиний &nbsp;сніг, &nbsp;у &nbsp;заметіль, &nbsp;в &nbsp;хуртечу, &nbsp;<br>\nУ &nbsp;реготання &nbsp;сніговій!.. &nbsp;<br>\nО, &nbsp;неповторний &nbsp;духа &nbsp;бій! &nbsp;<br>\nТа &nbsp;що &nbsp;всі &nbsp;термопільські &nbsp;битви, &nbsp;<br>\nКоли &nbsp;в &nbsp;душі &nbsp;— &nbsp;десятки &nbsp;літ &nbsp;<br>\nМовчазної, &nbsp;безсмертної &nbsp;молитви &nbsp;<br>\nПроніс &nbsp;ти &nbsp;крізь &nbsp;сибірський &nbsp;сніг &nbsp;— &nbsp;<br>\nІ &nbsp;переміг! &nbsp;<br>\n<br>\nВ &nbsp;дорозі &nbsp;<br>\n<br>\nСива &nbsp;сибірська &nbsp;нудьга… &nbsp;<br>\nМертва &nbsp;сибірська &nbsp;пурґа… &nbsp;<br>\nБіла &nbsp;від &nbsp;гніву &nbsp;тайга… &nbsp;<br>\nСеред &nbsp;ночі, &nbsp;повитої &nbsp;темними &nbsp;снами, &nbsp;<br>\nУ &nbsp;барак &nbsp;увірвався &nbsp;чекіст: &nbsp;<br>\n— &nbsp;Сабірайся &nbsp;с &nbsp;вєщамі! &nbsp;<br>\nЗоря &nbsp;затріпотіла, &nbsp;мов &nbsp;свіча &nbsp;— &nbsp;<br>\nЗоря, &nbsp;примерзла &nbsp;до &nbsp;вікна &nbsp;бараку &nbsp;<br>\nНевтішно-гірко &nbsp;хтось &nbsp;крізь &nbsp;сон &nbsp;заплакав, &nbsp;<br>\nХтось &nbsp;тихо &nbsp;скиглив, &nbsp;наче &nbsp;дитинча; &nbsp;<br>\nВсі &nbsp;спали &nbsp;покотом &nbsp;на &nbsp;нарах… &nbsp;<br>\nЛиш &nbsp;віч-на-віч &nbsp;чекіст &nbsp;і &nbsp;ти, &nbsp;<br>\nВже &nbsp;високо, &nbsp;<br>\nВже &nbsp;десь &nbsp;у &nbsp;Божих &nbsp;хмарах, &nbsp;<br>\nЯких &nbsp;ніхто &nbsp;не &nbsp;зможе &nbsp;досягти!.. &nbsp;<br>\nБлагословив &nbsp;ти &nbsp;з &nbsp;тих &nbsp;висот &nbsp;<br>\nУсіх, &nbsp;кому &nbsp;ім'я &nbsp;— &nbsp;народ, &nbsp;<br>\nІз &nbsp;ким &nbsp;ти &nbsp;жив, &nbsp;кому &nbsp;служив &nbsp;<br>\nІ &nbsp;радо &nbsp;б &nbsp;душу &nbsp;положив, &nbsp;<br>\nДля &nbsp;кого &nbsp;всі &nbsp;десятки &nbsp;літ &nbsp;<br>\nПроніс &nbsp;так &nbsp;гордо &nbsp;честь &nbsp;і &nbsp;піт &nbsp;<br>\nЧерез &nbsp;сибірський &nbsp;переліг &nbsp;— &nbsp;<br>\nІ &nbsp;переміг! &nbsp;<br>\n<br>\nЗникає &nbsp;потягу &nbsp;закручена &nbsp;стріла… &nbsp;<br>\nТвій &nbsp;машиніст &nbsp;— &nbsp;із &nbsp;Київщини &nbsp;родом: &nbsp;<br>\nЙого &nbsp;неначе &nbsp;доля &nbsp;зберегла &nbsp;<br>\nДля &nbsp;зустрічі &nbsp;із &nbsp;рідним, &nbsp;із &nbsp;народом,— &nbsp;<br>\nДовідавсь, &nbsp;православний, &nbsp;кого &nbsp;віз, &nbsp;<br>\nІ, &nbsp;хоч &nbsp;мужчина &nbsp;— &nbsp;не &nbsp;ховає &nbsp;сліз… &nbsp;<br>\nРозтав &nbsp;Байкал… &nbsp;Повищали &nbsp;ліси… &nbsp;<br>\nЗникає &nbsp;сніг, &nbsp;як &nbsp;видиво &nbsp;примарне &nbsp;<br>\nВід &nbsp;сяйва &nbsp;Божої &nbsp;краси… &nbsp;<br>\nА &nbsp;ти &nbsp;вслухаєшся &nbsp;в &nbsp;далекі &nbsp;голоси, &nbsp;<br>\nІ &nbsp;на &nbsp;крутім &nbsp;чолі &nbsp;— &nbsp;снуються &nbsp;думи &nbsp;хмарні; &nbsp;<br>\nПливуть, &nbsp;пливуть &nbsp;вітрилами &nbsp;думки, &nbsp;<br>\nДзвенять, &nbsp;дзвенять &nbsp;молитви &nbsp;водограї,— &nbsp;<br>\nІ &nbsp;помахом &nbsp;дрижачої &nbsp;руки &nbsp;<br>\nТи &nbsp;в &nbsp;машиністі &nbsp;— &nbsp;всіх &nbsp;благословляєш, &nbsp;<br>\nУсі &nbsp;народи,всі &nbsp;материки, &nbsp;<br>\nВсі &nbsp;космоси &nbsp;і &nbsp;— &nbsp;краї, &nbsp;і &nbsp;безкраї! &nbsp;<br>\nДалекий &nbsp;шлях &nbsp;із &nbsp;Воркути &nbsp;до &nbsp;Риму… &nbsp;<br>\nМолитву &nbsp;мовлять &nbsp;втомлені &nbsp;вуста… &nbsp;<br>\nНад &nbsp;димом &nbsp;потяга &nbsp;— &nbsp;могутній &nbsp;знак &nbsp;хреста &nbsp;<br>\nРозкинув &nbsp;руки &nbsp;владно, &nbsp;нескоримо… &nbsp;<br>\nУ &nbsp;дим &nbsp;кадильниці &nbsp;<br>\nТи &nbsp;обернув &nbsp;сибірський &nbsp;сніг, &nbsp;<br>\nВсім &nbsp;нам &nbsp;належачи &nbsp;— &nbsp;ти &nbsp;став &nbsp;собою, &nbsp;<br>\nБіблійним &nbsp;Йосифом &nbsp;підвівся &nbsp;над &nbsp;Землею! &nbsp;<br>\nТи &nbsp;переміг &nbsp;в &nbsp;найважчому &nbsp;двобої, &nbsp;<br>\nІ &nbsp;б'ють &nbsp;колеса &nbsp;по &nbsp;залізних &nbsp;реях: &nbsp;<br>\nТи &nbsp;переміг! &nbsp;Ти &nbsp;переміг!! &nbsp;Ти &nbsp;переміг!!! &nbsp;<br>\n<br>\nРим &nbsp;<br>\n<br>\nНад &nbsp;Вічним &nbsp;Містом—сонце, &nbsp;голуби &nbsp;<br>\nІ &nbsp;небо &nbsp;— &nbsp;усміх &nbsp;вічної &nbsp;Мадонни… &nbsp;<br>\nПетра &nbsp;святого &nbsp;стоголосі &nbsp;дзвони &nbsp;<br>\nЗвіщають &nbsp;новий &nbsp;день &nbsp;надії &nbsp;і &nbsp;журби, &nbsp;<br>\nІ &nbsp;смутку &nbsp;й &nbsp;радости, &nbsp;спочинку &nbsp;й &nbsp;боротьби &nbsp;— &nbsp;<br>\nЖиття &nbsp;земного &nbsp;неземні &nbsp;закони… &nbsp;<br>\n<br>\nНа &nbsp;римських &nbsp;вулицях &nbsp;— &nbsp;тисячоликий &nbsp;хор &nbsp;<br>\nНародів, &nbsp;націй &nbsp;і &nbsp;племен &nbsp;незнаних… &nbsp;<br>\nПливуть &nbsp;річками &nbsp;всеземні &nbsp;прочани &nbsp;<br>\nНа &nbsp;гойну &nbsp;площу, &nbsp;де &nbsp;Петрів &nbsp;собор. &nbsp;<br>\nВезуть &nbsp;калік… &nbsp;Ведуть &nbsp;сліпих &nbsp;— &nbsp;прозріти… &nbsp;<br>\nСліпий &nbsp;веде &nbsp;сліпця… &nbsp;Тут &nbsp;зрячі &nbsp;і &nbsp;незрячі, &nbsp;<br>\nСтрункі &nbsp;й &nbsp;горбаті, &nbsp;ревні &nbsp;і &nbsp;ледачі… &nbsp;<br>\nІ &nbsp;квітами &nbsp;по &nbsp;площі &nbsp;— &nbsp;діти… &nbsp;<br>\nІ &nbsp;раптом &nbsp;— &nbsp;тиша, &nbsp;наче &nbsp;залп! &nbsp;<br>\nВікно… &nbsp;Балькон… &nbsp;У &nbsp;білому &nbsp;— &nbsp;людина, &nbsp;<br>\nЯку &nbsp;Господь &nbsp;отут &nbsp;обрав &nbsp;за &nbsp;сина, &nbsp;<br>\nЩоб &nbsp;вивести &nbsp;народи &nbsp;із &nbsp;проваль, &nbsp;<br>\nЩоб &nbsp;колізей &nbsp;навіки &nbsp;був &nbsp;музеєм, &nbsp;<br>\nА &nbsp;не &nbsp;продовженням &nbsp;сибірських &nbsp;магістраль! &nbsp;<br>\nБлагословляє &nbsp;води &nbsp;і &nbsp;народи &nbsp;<br>\nОтець &nbsp;Отців… &nbsp;<br>\n<br>\nУпали &nbsp;на &nbsp;коліна &nbsp;<br>\nІ &nbsp;білі, &nbsp;й &nbsp;чорні… &nbsp;Падають &nbsp;країни, &nbsp;<br>\nВіддаючи &nbsp;Всевишньому &nbsp;поклін, &nbsp;<br>\nЩо &nbsp;підійма &nbsp;народи &nbsp;із &nbsp;колін! &nbsp;<br>\nУпала &nbsp;на &nbsp;коліна &nbsp;й &nbsp;Україна!..— &nbsp;<br>\nБлагословляючи, &nbsp;чи &nbsp;знав, &nbsp;<br>\nКого &nbsp;на &nbsp;площі &nbsp;він &nbsp;благословляв &nbsp;<br>\nМіж &nbsp;ріками &nbsp;народу &nbsp;в &nbsp;ту &nbsp;хвилину?.. &nbsp;<br>\nУ &nbsp;тиші, &nbsp;що &nbsp;гула, &nbsp;як &nbsp;амонал,— &nbsp;<br>\nВ &nbsp;старенькому &nbsp;плащі, &nbsp;на &nbsp;тверді &nbsp;римських &nbsp;плит, &nbsp;<br>\nМов &nbsp;сизий &nbsp;голуб, &nbsp;наш &nbsp;стояв &nbsp;Митрополит &nbsp;— &nbsp;<br>\nСтояв &nbsp;його &nbsp;майбутній &nbsp;Кардинал. &nbsp;<br>\n<br>\nКардинал &nbsp;<br>\n<br>\nІз &nbsp;далеких &nbsp;сибірських &nbsp;пустель &nbsp;<br>\nТи &nbsp;приніс &nbsp;із &nbsp;собою &nbsp;хреста, &nbsp;<br>\nДля &nbsp;якого &nbsp;ні &nbsp;меж, &nbsp;ані &nbsp;стель; &nbsp;<br>\nТи &nbsp;молитву &nbsp;приніс, &nbsp;що &nbsp;її &nbsp;шепотіли &nbsp;уста &nbsp;— &nbsp;<br>\nІ &nbsp;спиняли &nbsp;сибірські &nbsp;сніги, &nbsp;<br>\nІ &nbsp;змовкали &nbsp;в &nbsp;ту &nbsp;мить &nbsp;вороги; &nbsp;<br>\nІ &nbsp;любов &nbsp;ти &nbsp;приніс, &nbsp;що &nbsp;плекаєм &nbsp;у &nbsp;серці &nbsp;своїм, &nbsp;<br>\nІз &nbsp;якою &nbsp;народний &nbsp;возводимо &nbsp;дім; &nbsp;<br>\nТи &nbsp;нам &nbsp;Слово &nbsp;приніс, &nbsp;<br>\nЩо &nbsp;колись &nbsp;в &nbsp;Назареті &nbsp;постало— &nbsp;<br>\nБудь &nbsp;же &nbsp;славний &nbsp;вовіки-віків. &nbsp;Кардинале!— &nbsp;<br>\nТи, &nbsp;що &nbsp;хрест &nbsp;неземний &nbsp;в &nbsp;заметілях &nbsp;проніс, &nbsp;<br>\nЩоб &nbsp;свобода &nbsp;й &nbsp;добро &nbsp;Україну &nbsp;осяли, &nbsp;<br>\nЩоб &nbsp;земля &nbsp;обернулась &nbsp;із &nbsp;Острова &nbsp;Сліз &nbsp;<br>\nУ &nbsp;Христові &nbsp;Сади,— &nbsp;<br>\nКардинале! &nbsp;<br>\nВоркута… &nbsp;Рим &nbsp;і &nbsp;Львів…— &nbsp;<br>\nСкільки &nbsp;нам &nbsp;невідомих &nbsp;шляхів &nbsp;<br>\nТи &nbsp;пройшов &nbsp;і &nbsp;ще &nbsp;пройдеш, &nbsp;<br>\nЩоб &nbsp;щастя &nbsp;засяло!.. &nbsp;<br>\nБудь &nbsp;же &nbsp;славний &nbsp;вовіки-віків, &nbsp;<br>\nВсіх &nbsp;Знедолених &nbsp;Кардинале! &nbsp;<br>\n<br>\n1966 &nbsp;р., &nbsp;Вашінґтон\n\n\n<br><br>\n"
}