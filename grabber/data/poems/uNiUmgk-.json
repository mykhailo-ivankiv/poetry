{
  "author": "S-n3HtBTP",
  "id": "uNiUmgk-",
  "title": "3",
  "link": "/metrs_poem.php?poem=9577",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>3</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСарна &nbsp;зникнула &nbsp;в &nbsp;кущах,<br>\nНе &nbsp;було &nbsp;неначе.<br>\nІ &nbsp;малий &nbsp;вівчар &nbsp;уздрів,<br>\nЩо &nbsp;той &nbsp;олень &nbsp;плаче.<br>\n<br>\n- &nbsp;Оленю, &nbsp;- &nbsp;сказав &nbsp;пастух,<br>\nВийшовши &nbsp;зі &nbsp;схову, &nbsp;-<br>\nНе &nbsp;лякайсь &nbsp;мене... &nbsp;Я &nbsp;чув<br>\nВашу &nbsp;всю &nbsp;розмову.<br>\n<br>\nХай &nbsp;твоя &nbsp;сарничка &nbsp;йде<br>\nУ &nbsp;ліси &nbsp;й &nbsp;потоки.<br>\nХай &nbsp;те &nbsp;серце &nbsp;не &nbsp;болить,<br>\nКротке &nbsp;і &nbsp;жорстоке.<br>\n<br>\nТи &nbsp;ж &nbsp;ходи &nbsp;на &nbsp;пастівник,<br>\nНа &nbsp;сінце &nbsp;зелене.<br>\nДоглядатимеш &nbsp;ягнят,<br>\nЖитимеш &nbsp;у &nbsp;мене...<br>\n<br>\nВтішився &nbsp;Золоторіг<br>\nМовою &nbsp;хлопчини.<br>\nБіля &nbsp;друга &nbsp;і &nbsp;в &nbsp;біді<br>\nСерце &nbsp;одпочине.<br>\n<br>\nНе &nbsp;боліла &nbsp;так &nbsp;тепер<br>\nЗ &nbsp;милою &nbsp;розлука,<br>\nЩо &nbsp;поранила &nbsp;його,<br>\nМов &nbsp;стріла &nbsp;із &nbsp;лука...<br>\n<br>\nГрудку &nbsp;глею &nbsp;взяв &nbsp;пастух<br>\nІ &nbsp;для &nbsp;остороги<br>\nПообмазував &nbsp;навкруг<br>\nБлискаючі &nbsp;роги.<br>\n<br>\nХай &nbsp;не &nbsp;притягає &nbsp;віч<br>\nЗолото &nbsp;нікчемне,<br>\nБо &nbsp;ж &nbsp;недобрий &nbsp;ходить &nbsp;зір<br>\nВ &nbsp;дербрях &nbsp;потаємне.<br>\n<br>\nНаміри &nbsp;лихі &nbsp;не &nbsp;сплять,<br>\nНа &nbsp;безлюдді &nbsp;бродять.<br>\nДе &nbsp;ніхто &nbsp;не &nbsp;сіяв &nbsp;їх,<br>\nТам &nbsp;вони &nbsp;і &nbsp;родять...<br>\n<br>\nІ &nbsp;пішли &nbsp;вони &nbsp;оба<br>\nДоганять &nbsp;отару.<br>\nСтав &nbsp;пастушити &nbsp;рогань<br>\nЗ &nbsp;хлопчиком &nbsp;на &nbsp;пару.<br>\n<br>\nХлопець &nbsp;присилив &nbsp;йому<br>\nДзвоничок &nbsp;до &nbsp;шиї,<br>\nКуплений &nbsp;колись &nbsp;давно<br>\nАж &nbsp;у &nbsp;Коломиї.<br>\n<br>\nВідступали &nbsp;барани &nbsp;-<br>\nПоводирство &nbsp;строге,<br>\nБо &nbsp;навчились &nbsp;поважать<br>\nОленячі &nbsp;роги.<br>\n<br>\nДобре &nbsp;знав &nbsp;Золоторіг<br>\nВсі &nbsp;груні &nbsp;і &nbsp;скали,<br>\nІ &nbsp;ні &nbsp;разу &nbsp;вівці &nbsp;з &nbsp;ним<br>\nВ &nbsp;лісі &nbsp;не &nbsp;зблукали.<br>\n<br>\nВін &nbsp;виводив &nbsp;рано &nbsp;їх<br>\nНа &nbsp;росисті &nbsp;трави,<br>\nОполудні &nbsp;вів &nbsp;у &nbsp;тінь,<br>\nВ &nbsp;листя &nbsp;кучеряве.<br>\n<br>\nВечорами, &nbsp;як &nbsp;Василь<br>\nГрав &nbsp;у &nbsp;сопілчину,<br>\nОлень &nbsp;слухав &nbsp;і &nbsp;жував<br>\nБілу &nbsp;конюшину.<br>\n<br>\nІ &nbsp;не &nbsp;раз &nbsp;вони &nbsp;всю &nbsp;ніч<br>\nРозмовляли &nbsp;стиха,<br>\nНаслухаючи, &nbsp;як &nbsp;бір<br>\nВ &nbsp;сні &nbsp;глибоко &nbsp;диха.<br>\n<br>\nВсе &nbsp;Василько &nbsp;розповів<br>\nПро &nbsp;свої &nbsp;скорботи<br>\nІ &nbsp;про &nbsp;наміри &nbsp;тверді<br>\nКороля &nbsp;збороти.<br>\n<br>\nОлень &nbsp;про &nbsp;свою &nbsp;біду<br>\nВів &nbsp;невтішну &nbsp;повість:<br>\nХто &nbsp;за &nbsp;золотом &nbsp;біжить,<br>\nТой &nbsp;загубить &nbsp;совість!<br>\n<br>\nДивувалися &nbsp;вони,<br>\nЩо &nbsp;всі &nbsp;людські &nbsp;вдачі,<br>\nБіди, &nbsp;звичаї, &nbsp;думки<br>\nСхожі &nbsp;на &nbsp;звірячі...<br>\n<br>\nТак &nbsp;і &nbsp;осінь &nbsp;підійшла,<br>\nПочало &nbsp;дощити.<br>\nПосхилялися &nbsp;в &nbsp;журбі<br>\nПолонинські &nbsp;квіти.<br>\n<br>\nДрібно &nbsp;дощиком &nbsp;сікло,<br>\nМжичкою &nbsp;із &nbsp;неба.<br>\nПовертатися &nbsp;в &nbsp;село<br>\nПастушкові &nbsp;треба.<br>\n<br>\nТреба &nbsp;вже &nbsp;отару &nbsp;гнать<br>\nНа &nbsp;зимівлю &nbsp;в &nbsp;доли.<br>\nОлень &nbsp;каже: &nbsp;- &nbsp;Не &nbsp;люблю<br>\nСтайні &nbsp;і &nbsp;стодоли...<br>\n<br>\nТа &nbsp;й &nbsp;не &nbsp;знати, &nbsp;як &nbsp;мене<br>\nТам &nbsp;зустрінуть &nbsp;люди.<br>\nМоже, &nbsp;скажуть: &nbsp;\"Нащо &nbsp;нам<br>\nДикої &nbsp;приблуди?!\"<br>\n<br>\nНе &nbsp;врятуюся &nbsp;від &nbsp;них<br>\nЖодною &nbsp;мольбою.<br>\nТут &nbsp;лишаюсь. &nbsp;Не &nbsp;проси,<br>\nНе &nbsp;піду &nbsp;з &nbsp;тобою!<br>\n<br>\nГладив &nbsp;ніжно &nbsp;пастушок<br>\nОленеві &nbsp;ріжки.<br>\n- &nbsp;Повернуся, &nbsp;- &nbsp;говорив, &nbsp;-<br>\nЯк &nbsp;зійдуть &nbsp;підсніжки!<br>\n<br>\nОлень &nbsp;друга &nbsp;попросив<br>\nЗняти &nbsp;з &nbsp;шиї &nbsp;дзвоник,<br>\nПотім &nbsp;скочив &nbsp;у &nbsp;кущі,<br>\nЯк &nbsp;у &nbsp;трави &nbsp;коник.<br>\n<br>\nА &nbsp;Василько &nbsp;череду<br>\nЗ &nbsp;гір &nbsp;плаями &nbsp;зводив.<br>\nГрала &nbsp;фрілочка &nbsp;його<br>\nСвітові &nbsp;на &nbsp;подив.<br>\n<br>\nГрала, &nbsp;ніби &nbsp;та &nbsp;вода,<br>\nЩо &nbsp;біжить &nbsp;зі &nbsp;скелі<br>\nІ &nbsp;вихлюпує &nbsp;в &nbsp;бігу<br>\nПромені &nbsp;веселі.\n\n\n<br><br>\n"
}