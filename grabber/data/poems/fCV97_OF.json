{
  "author": "VU85CJ-gK",
  "id": "fCV97_OF",
  "title": "РОКСОЛАНІЯ (уривок з поеми)",
  "link": "metrs_poem.php?poem=7829",
  "html": "\n<h4></h4>\n\n<a href=\"/metrs.php?id=309&amp;type=tvorch\" class=\"redhr1\">Творчість</a> |\n<a href=\"/metrs.php?id=309&amp;type=biogr\" class=\"redhr1\">Біографія</a> |\n<a href=\"/metrs.php?id=309&amp;type=critiques\" class=\"redhr1\">Критика</a>\n\n<h4>РОКСОЛАНІЯ (уривок з поеми)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДосі &nbsp;оспівував &nbsp;руські &nbsp;ліси &nbsp;я &nbsp;у &nbsp;ритмах &nbsp;простеньких,<br>\n<br>\nЗараз &nbsp;співати &nbsp;настав &nbsp;час &nbsp;і &nbsp;про &nbsp;села, &nbsp;й &nbsp;міста.<br>\n<br>\nПередусім &nbsp;із &nbsp;міст &nbsp;руських &nbsp;здобув &nbsp;собі &nbsp;славу &nbsp;велику<br>\n<br>\nЛьвів, &nbsp;скрізь &nbsp;відомий, &nbsp;святий, &nbsp;руського &nbsp;роду &nbsp;краса,<br>\n<br>\nМісто &nbsp;спокою &nbsp;мого, &nbsp;я &nbsp;тобі &nbsp;присвятив &nbsp;свою &nbsp;працю!<br>\n<br>\nДавньої &nbsp;віри &nbsp;красо, &nbsp;здрастуй, &nbsp;вітаю &nbsp;тебе!<br>\n<br>\nТи &nbsp;пустослівних &nbsp;пророків &nbsp;вже &nbsp;здалека &nbsp;першим &nbsp;рознюхав<br>\n<br>\nІ &nbsp;перед &nbsp;лихом &nbsp;отим &nbsp;брами &nbsp;свої &nbsp;зачинив.<br>\n<br>\nВовк &nbsp;той, &nbsp;хоч &nbsp;в &nbsp;шкуру &nbsp;овечу &nbsp;прибрався, &nbsp;не &nbsp;зміг &nbsp;обманути,<br>\n<br>\nЗразу &nbsp;пізнав &nbsp;ти &nbsp;чуму &nbsp;навіть &nbsp;у &nbsp;масці &nbsp;такій.<br>\n<br>\nЗавжди &nbsp;на &nbsp;стражі &nbsp;у &nbsp;місті &nbsp;стоїть &nbsp;отець &nbsp;архієпископ,<br>\n<br>\nКотрий &nbsp;духовним &nbsp;чинам &nbsp;право &nbsp;церковне &nbsp;дає.<br>\n<br>\nСлавний &nbsp;владика &nbsp;заразу &nbsp;оцю &nbsp;уже &nbsp;в &nbsp;зародку &nbsp;знищив,<br>\n<br>\nНе &nbsp;допустив, &nbsp;щоб &nbsp;по &nbsp;всім &nbsp;тілі &nbsp;вона &nbsp;розповзлась.<br>\n<br>\nМісту &nbsp;приходить &nbsp;на &nbsp;поміч &nbsp;сенат &nbsp;із &nbsp;мужів &nbsp;благородних,<br>\n<br>\nТак &nbsp;що &nbsp;підступна &nbsp;чума &nbsp;вступу &nbsp;не &nbsp;має &nbsp;цілком.<br>\n<br>\nЛьвове &nbsp;священний, &nbsp;скеле &nbsp;марпейська, &nbsp;хай &nbsp;щастить &nbsp;тобі &nbsp;завжди,<br>\n<br>\nВіру &nbsp;стару &nbsp;бережи, &nbsp;не &nbsp;залишай &nbsp;у &nbsp;біді.<br>\n<br>\nХрами &nbsp;прекрасні, &nbsp;відомі &nbsp;у &nbsp;світі, &nbsp;й &nbsp;обитель &nbsp;святая,<br>\n<br>\nЗамок &nbsp;і &nbsp;мури, &nbsp;вали &nbsp;й &nbsp;вежі &nbsp;— &nbsp;це &nbsp;сила &nbsp;твоя.<br>\n<br>\nЗамок, &nbsp;обпершись &nbsp;на &nbsp;мури &nbsp;й &nbsp;піднявшись &nbsp;у &nbsp;вись &nbsp;піднебесну,<br>\n<br>\nЗ &nbsp;скелі &nbsp;стрімкої &nbsp;грозить, &nbsp;здалека &nbsp;видно &nbsp;його.<br>\n<br>\nСаме &nbsp;сюди &nbsp;пієрид &nbsp;привела &nbsp;моя &nbsp;пісня &nbsp;тужлива,<br>\n<br>\nЛегше &nbsp;їм &nbsp;тут, &nbsp;хоч &nbsp;нема &nbsp;гір &nbsp;лавроносних &nbsp;у &nbsp;нас.<br>\n<br>\nДавню &nbsp;гостинність &nbsp;пізнали, &nbsp;скрізь &nbsp;місто &nbsp;усе &nbsp;оглядають,<br>\n<br>\nХвалять &nbsp;закони &nbsp;святі, &nbsp;звичаї, &nbsp;віру &nbsp;й &nbsp;церкви<br>\n<br>\nЙ &nbsp;радо &nbsp;гукають: &nbsp;„Оселе &nbsp;милесенька, &nbsp;здрастуй &nbsp;іще &nbsp;раз,<br>\n<br>\nДержить &nbsp;це &nbsp;місто &nbsp;твоє &nbsp;блага &nbsp;земель &nbsp;багатьох.<br>\n<br>\nВ &nbsp;місті &nbsp;твоєму &nbsp;скрізь &nbsp;можна &nbsp;зустріти &nbsp;оті &nbsp;всі &nbsp;багатства,<br>\n<br>\nКотрі &nbsp;в &nbsp;сусідніх &nbsp;краях &nbsp;бачимо &nbsp;сям &nbsp;або &nbsp;там.<br>\n<br>\nТи &nbsp;між &nbsp;двома &nbsp;лежиш &nbsp;зонами: &nbsp;в &nbsp;першій &nbsp;— &nbsp;там &nbsp;вічні &nbsp;морози,<br>\n<br>\nВ &nbsp;другій &nbsp;постійно &nbsp;пече &nbsp;сонце, &nbsp;неначе &nbsp;вогонь.<br>\n<br>\nХто &nbsp;розташований &nbsp;ближче &nbsp;земель &nbsp;тих, &nbsp;що &nbsp;снігом &nbsp;покриті<br>\n<br>\nВічним, &nbsp;де &nbsp;дикий &nbsp;Борей &nbsp;владу &nbsp;тримає &nbsp;міцну,<br>\n<br>\nВ &nbsp;тебе, &nbsp;проте, &nbsp;є &nbsp;плоди, &nbsp;що &nbsp;під &nbsp;Змієм &nbsp;ростуть &nbsp;вогнедишним,<br>\n<br>\nСпалений &nbsp;край &nbsp;цей &nbsp;тобі &nbsp;шле &nbsp;добровільно &nbsp;дари.<br>\n<br>\nТакож &nbsp;північна &nbsp;земля, &nbsp;хоч &nbsp;в &nbsp;снігах &nbsp;спочиває &nbsp;глибоких,<br>\n<br>\nБлага, &nbsp;що &nbsp;виросли &nbsp;там, &nbsp;Львове, &nbsp;тобі &nbsp;посила.<br>\n<br>\nКамені &nbsp;справді &nbsp;коштовні &nbsp;та &nbsp;золото, &nbsp;з &nbsp;гір &nbsp;видобуте &nbsp;–<br>\n<br>\nДосить &nbsp;у &nbsp;тебе &nbsp;скарбів &nbsp;саме &nbsp;із &nbsp;двох &nbsp;тих &nbsp;світів.<br>\n<br>\nГори &nbsp;високі &nbsp;твої &nbsp;сягають &nbsp;до &nbsp;хмар &nbsp;темно-синіх,<br>\n<br>\nТакож &nbsp;будівель &nbsp;дахи &nbsp;аж &nbsp;до &nbsp;небес &nbsp;піднялись.<br>\n<br>\nТрійцю &nbsp;святу &nbsp;отут &nbsp;вельми &nbsp;шанують &nbsp;у &nbsp;храмі &nbsp;прекраснім,<br>\n<br>\nВ &nbsp;храмах &nbsp;священних &nbsp;твоїх &nbsp;— &nbsp;царські &nbsp;багатства &nbsp;та &nbsp;блиск”.<br>\n<br>\nЄ &nbsp;ще &nbsp;у &nbsp;місті &nbsp;святиня &nbsp;„Синтаксис”: &nbsp;цю &nbsp;назву &nbsp;достойну<br>\n<br>\nТіло &nbsp;Христове &nbsp;святе &nbsp;їй, &nbsp;тій &nbsp;святині, &nbsp;дало.<br>\n<br>\nДуже &nbsp;суворий &nbsp;статут &nbsp;бернардинів &nbsp;від &nbsp;них &nbsp;вимагає<br>\n<br>\nСкромності &nbsp;й &nbsp;міри &nbsp;в &nbsp;усім &nbsp;їхнім &nbsp;чернечім &nbsp;житті.<br>\n<br>\nЗовсім &nbsp;вони &nbsp;не &nbsp;вибагливі, &nbsp;завжди &nbsp;відтяті &nbsp;від &nbsp;світу,<br>\n<br>\nНосять &nbsp;рудаві &nbsp;плащі, &nbsp;як &nbsp;вимагає &nbsp;статут,<br>\n<br>\nХодять &nbsp;по &nbsp;жебрах, &nbsp;і &nbsp;сором &nbsp;— &nbsp;це &nbsp;плата &nbsp;за &nbsp;їжу &nbsp;жебрацьку,<br>\n<br>\nБлагоговійно &nbsp;ченці &nbsp;всі &nbsp;споживають &nbsp;її.<br>\n<br>\nМоляться &nbsp;богу &nbsp;удень &nbsp;та &nbsp;вночі, &nbsp;славословлять &nbsp;в &nbsp;молитвах,<br>\n<br>\nЗвикли &nbsp;проводить &nbsp;без &nbsp;сну &nbsp;навіть &nbsp;і &nbsp;ночі &nbsp;свої.<br>\n<br>\nЧасто &nbsp;бичують &nbsp;кнутами &nbsp;до &nbsp;крові &nbsp;своє &nbsp;грішне &nbsp;тіло,<br>\n<br>\nМуки &nbsp;й &nbsp;наругу &nbsp;страшну &nbsp;терплять &nbsp;та &nbsp;всяку &nbsp;нужду.<br>\n<br>\nТакож &nbsp;сюди &nbsp;вірменин &nbsp;пелехатий &nbsp;завозить &nbsp;зі &nbsp;Сходу<br>\n<br>\nПахощі &nbsp;різні &nbsp;свої &nbsp;й &nbsp;всякий &nbsp;на &nbsp;продаж &nbsp;товар.<br>\n<br>\nТут &nbsp;і &nbsp;шовки, &nbsp;і &nbsp;тканини &nbsp;з &nbsp;бавовни, &nbsp;нитки &nbsp;золотисті<br>\n<br>\nЙ &nbsp;срібні, &nbsp;і &nbsp;теж &nbsp;килими &nbsp;(турки &nbsp;їх &nbsp;полюбляють),<br>\n<br>\nІрис &nbsp;південний, &nbsp;кора &nbsp;цинамону, &nbsp;імбиру &nbsp;коріння,<br>\n<br>\nСтебла, &nbsp;які &nbsp;наш &nbsp;народ &nbsp;троща &nbsp;пахуча &nbsp;назвав.<br>\n<br>\nПерець &nbsp;і &nbsp;ревінь, &nbsp;яким &nbsp;у &nbsp;народі &nbsp;лікують &nbsp;печінку,<br>\n<br>\nКупиш &nbsp;мускатний &nbsp;горіх, &nbsp;купиш &nbsp;дівочий &nbsp;шафран.<br>\n<br>\nВ &nbsp;місті &nbsp;осіли &nbsp;вірмени, &nbsp;свої &nbsp;залишивши &nbsp;оселі,<br>\n<br>\nЛюди &nbsp;кмітливі &nbsp;вони, &nbsp;талановитий &nbsp;народ.<br>\n<br>\nРечі &nbsp;церковні &nbsp;сюди &nbsp;привезли &nbsp;та &nbsp;своїх &nbsp;ієреїв,<br>\n<br>\nЦеркву, &nbsp;як &nbsp;звичай &nbsp;велить, &nbsp;побудували &nbsp;собі.<br>\n<br>\nТакож &nbsp;і &nbsp;руси &nbsp;живуть &nbsp;тут, &nbsp;населення &nbsp;грецької &nbsp;віри,<br>\n<br>\nІ &nbsp;за &nbsp;обрядом &nbsp;своїм &nbsp;храми &nbsp;будують &nbsp;святі.<br>\n<br>\nНа &nbsp;передмістю &nbsp;бруднім &nbsp;проживають &nbsp;невірні &nbsp;євреї,<br>\n<br>\nУ &nbsp;неохайних &nbsp;хатках &nbsp;їхніх &nbsp;— &nbsp;і &nbsp;бруд, &nbsp;і &nbsp;сміття.<br>\n<br>\nПлем’я &nbsp;смердюче &nbsp;вони, &nbsp;розвівається, &nbsp;наче &nbsp;від &nbsp;цапа,<br>\n<br>\nСморід &nbsp;постійно &nbsp;від &nbsp;них, &nbsp;завжди &nbsp;обличчя &nbsp;бліді.<br>\n<br>\nЇх &nbsp;синагога &nbsp;реве &nbsp;голосами &nbsp;разюче &nbsp;дзвінкими,<br>\n<br>\nВсе &nbsp;там &nbsp;змішалось &nbsp;у &nbsp;ній: &nbsp;галас, &nbsp;молитва &nbsp;і &nbsp;крик.<br>\n<br>\nЗробить &nbsp;із &nbsp;чорного &nbsp;біле &nbsp;народ &nbsp;цей, &nbsp;із &nbsp;правди &nbsp;— &nbsp;неправду,<br>\n<br>\nПрагне, &nbsp;аби &nbsp;із &nbsp;небес &nbsp;падала &nbsp;манна &nbsp;йому.<br>\n<br>\nЩо &nbsp;ж &nbsp;поробляє, &nbsp;спитаєш, &nbsp;єврей &nbsp;у &nbsp;славетному &nbsp;місті?<br>\n<br>\nЩо &nbsp;виробляє &nbsp;той &nbsp;вовк &nbsp;серед &nbsp;отари &nbsp;овець?<br>\n<br>\nСлавні &nbsp;міста &nbsp;у &nbsp;заставу &nbsp;дає, &nbsp;позичає &nbsp;всім &nbsp;гроші,<br>\n<br>\nЗ &nbsp;них &nbsp;же &nbsp;проценти &nbsp;дере, &nbsp;сіє &nbsp;усюди &nbsp;нужду.<br>\n<br>\nНаче &nbsp;той &nbsp;шашіль, &nbsp;що &nbsp;точить &nbsp;могутні &nbsp;дуби &nbsp;поступово,<br>\n<br>\nЧи &nbsp;оті &nbsp;черви, &nbsp;що &nbsp;вмить &nbsp;все &nbsp;перетворять &nbsp;у &nbsp;гниль,<br>\n<br>\nМовби &nbsp;тихесенька &nbsp;п’явка, &nbsp;що &nbsp;кров &nbsp;п’є &nbsp;людську &nbsp;невідчутно<br>\n<br>\nЙ &nbsp;силу &nbsp;й &nbsp;життєвий &nbsp;запал &nbsp;нишком &nbsp;в &nbsp;людей &nbsp;відбира,<br>\n<br>\nЯк &nbsp;ось &nbsp;іржа &nbsp;роз’їдає &nbsp;залізо, &nbsp;а &nbsp;міль &nbsp;одежину,<br>\n<br>\nТак &nbsp;і &nbsp;нероба &nbsp;єврей &nbsp;нищить, &nbsp;руйнує &nbsp;усе.<br>\n<br>\nБезліч &nbsp;приватних &nbsp;маєтків &nbsp;не &nbsp;раз &nbsp;зруйнував &nbsp;хитромудро,<br>\n<br>\nЧасто &nbsp;й &nbsp;державне &nbsp;майно &nbsp;нищив &nbsp;цей &nbsp;спритний &nbsp;лихвар.<br>\n<br>\nРозуму &nbsp;вчились, &nbsp;хоч &nbsp;пізно, &nbsp;обдерті &nbsp;євреєм &nbsp;монархи,<br>\n<br>\nПрийде &nbsp;в &nbsp;державу &nbsp;єврей &nbsp;— &nbsp;стогне &nbsp;печально &nbsp;вона.<br>\n<br>\nСтріне &nbsp;державу &nbsp;це &nbsp;лихо &nbsp;— &nbsp;лежить, &nbsp;наче &nbsp;тіло &nbsp;безкровне,<br>\n<br>\nКрові &nbsp;і &nbsp;сили &nbsp;тоді &nbsp;зовсім &nbsp;у &nbsp;неї &nbsp;нема.<br>\n<br>\nОтже, &nbsp;чумою &nbsp;цією &nbsp;гордуй, &nbsp;моя &nbsp;Таліє &nbsp;мила,<br>\n<br>\nА &nbsp;проклинати &nbsp;— &nbsp;це &nbsp;гріх! &nbsp;Роде &nbsp;невірний, &nbsp;прощай!<br>\n<br>\nДосить! &nbsp;Лишаємо &nbsp;це, &nbsp;а &nbsp;вернімось &nbsp;до &nbsp;гарного &nbsp;міста,<br>\n<br>\nТреба &nbsp;як &nbsp;слід &nbsp;довести &nbsp;працю &nbsp;свою &nbsp;до &nbsp;кінця.<br>\n<br>\nТут &nbsp;необхідно &nbsp;згадати &nbsp;сенат &nbsp;і &nbsp;службовців, &nbsp;закони,<br>\n<br>\nЗамки &nbsp;та &nbsp;брами &nbsp;усі, &nbsp;львівські &nbsp;прекрасні &nbsp;доми,<br>\n<br>\nРівно &nbsp;ж &nbsp;і &nbsp;вас, &nbsp;величаві &nbsp;двори &nbsp;королів &nbsp;савроматських,<br>\n<br>\nГідний &nbsp;Юпітера &nbsp;дім, &nbsp;блиском &nbsp;сіяє &nbsp;там &nbsp;трон,<br>\n<br>\nРозкіш &nbsp;володарів, &nbsp;місце &nbsp;розваг &nbsp;серед &nbsp;мурів &nbsp;надійних,<br>\n<br>\nБачить &nbsp;там &nbsp;кожне &nbsp;вікно &nbsp;сонця &nbsp;проміння &nbsp;ясні.<br>\n<br>\nВеж &nbsp;височенних &nbsp;шпилі &nbsp;гостроверхі &nbsp;зірок &nbsp;досягають,<br>\n<br>\nЇхні &nbsp;ж &nbsp;основи &nbsp;в &nbsp;землі &nbsp;бачать &nbsp;пекельну &nbsp;ріку.<br>\n<br>\nТам &nbsp;тихоплинні &nbsp;години &nbsp;рахує &nbsp;годинник &nbsp;на &nbsp;вежі,<br>\n<br>\nВ &nbsp;стуках &nbsp;постійних &nbsp;його &nbsp;зміни &nbsp;у &nbsp;часі &nbsp;звучать.<br>\n<br>\nВажіль &nbsp;годинника &nbsp;крутить &nbsp;усі &nbsp;коліщата &nbsp;зубчасті<br>\n<br>\nЙ &nbsp;точно &nbsp;вимірює &nbsp;він &nbsp;час, &nbsp;що &nbsp;тікає &nbsp;кудись.<br>\n<br>\nВуха &nbsp;ласкає &nbsp;годинник &nbsp;своїм &nbsp;передзвоном &nbsp;подвійним,<br>\n<br>\nВсяк-раз &nbsp;нагадує &nbsp;нам: &nbsp;часу &nbsp;частинка &nbsp;пройшла,<br>\n<br>\nНаче &nbsp;говорить, &nbsp;що &nbsp;втрачений &nbsp;час &nbsp;повернути &nbsp;не &nbsp;можна,<br>\n<br>\nЙ &nbsp;завжди &nbsp;повчає, &nbsp;що &nbsp;він &nbsp;— &nbsp;річ &nbsp;дорога &nbsp;для &nbsp;усіх...\n\n\n<br><br>\n"
}