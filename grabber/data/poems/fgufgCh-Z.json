{
  "author": "dzlreFMh7",
  "id": "fgufgCh-Z",
  "title": "НЕЗНАНОМУ ВОЯКОВІ",
  "link": "metrs_poem.php?poem=1896",
  "html": "\n<h4></h4>\n\n<a href=\"/metrs.php?id=139&amp;type=tvorch\" class=\"redhr1\">Творчість</a> |\n<a href=\"/metrs.php?id=139&amp;type=biogr\" class=\"redhr1\">Біографія</a> |\n<a href=\"/metrs.php?id=139&amp;type=critiques\" class=\"redhr1\">Критика</a>\n\n<h4>НЕЗНАНОМУ ВОЯКОВІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n(уривок) &nbsp;<br>\n<br>\nБагато &nbsp;нам &nbsp;вогників &nbsp;кволих &nbsp;мани &nbsp;<br>\nНа &nbsp;всяких &nbsp;трясовинах &nbsp;квітло. &nbsp;<br>\nУ &nbsp;мряку &nbsp;сьогодні &nbsp;й &nbsp;будучини &nbsp;<br>\nПрожектором &nbsp;кинуто &nbsp;світло. &nbsp;<br>\n<br>\nВи &nbsp;вийшли, &nbsp;незнані, &nbsp;із &nbsp;темряви &nbsp;нор &nbsp;<br>\nПозничити &nbsp;шлях &nbsp;перемоги. &nbsp;<br>\nІ &nbsp;знав &nbsp;вас &nbsp;поштовий &nbsp;брудний &nbsp;коридор &nbsp;<br>\nІ &nbsp;сірі &nbsp;обніжки &nbsp;дороги. &nbsp;<br>\n<br>\nЦе &nbsp;ви &nbsp;написали &nbsp;на &nbsp;брукові &nbsp;міст &nbsp;<br>\nТрьох &nbsp;літер &nbsp;багряну &nbsp;рекляму. &nbsp;<br>\nНе &nbsp;роки &nbsp;життєвою &nbsp;мірою &nbsp;— &nbsp;зміст &nbsp;<br>\nДля &nbsp;того, &nbsp;хто &nbsp;дивиться &nbsp;прямо. &nbsp;<br>\n<br>\nЛягла &nbsp;постанова &nbsp;на &nbsp;спокій &nbsp;лиця &nbsp;<br>\nІ &nbsp;буря &nbsp;за &nbsp;погляди &nbsp;тихі. &nbsp;<br>\nЙдете &nbsp;неухильно, &nbsp;йдете &nbsp;до &nbsp;кінця, &nbsp;<br>\nІ &nbsp;вибух &nbsp;голосить &nbsp;ваш &nbsp;прихід. &nbsp;<br>\n<br>\nО, &nbsp;втіхо, &nbsp;що &nbsp;серце &nbsp;виповнюєш &nbsp;вкрай &nbsp;<br>\nПо &nbsp;сумнівах &nbsp;і &nbsp;по &nbsp;ваганні! &nbsp;<br>\nДорога, &nbsp;рогачка, &nbsp;березовий &nbsp;гай, &nbsp;<br>\nЯк &nbsp;брила, &nbsp;як &nbsp;камінь &nbsp;на &nbsp;грані. &nbsp;<br>\n<br>\n— &nbsp;Свідомі &nbsp;присяги? &nbsp;Свідомі &nbsp;шляхів? &nbsp;<br>\nІ &nbsp;як &nbsp;небезпечні &nbsp;шляхи &nbsp;ці? &nbsp;<br>\nНа &nbsp;стяг &nbsp;жовто-синій &nbsp;і &nbsp;зброю &nbsp;батьків… &nbsp;<br>\nІ &nbsp;пальці &nbsp;холонуть &nbsp;на &nbsp;цівці. &nbsp;<br>\n<br>\nТепер &nbsp;вже &nbsp;тобі &nbsp;не &nbsp;відняти &nbsp;вінця &nbsp;<br>\nТвоєї &nbsp;єдиної &nbsp;пихи. &nbsp;<br>\nПідеш &nbsp;неухильно, &nbsp;підеш &nbsp;до &nbsp;кінця, &nbsp;<br>\nІ &nbsp;вибух &nbsp;зголосить &nbsp;твій &nbsp;прихід. &nbsp;<br>\n<br>\nЧекає &nbsp;спокуса &nbsp;тебе &nbsp;не &nbsp;одна &nbsp;<br>\nІ, &nbsp;повні &nbsp;зрадливої &nbsp;знади, &nbsp;<br>\nПрозорі &nbsp;озера &nbsp;науки, &nbsp;вина, &nbsp;<br>\nПоезії &nbsp;цінні &nbsp;каскади. &nbsp;<br>\n<br>\nТа &nbsp;де &nbsp;той &nbsp;п'янкіший &nbsp;знайдеш &nbsp;водограй &nbsp;<br>\nІ &nbsp;плеса &nbsp;синіші &nbsp;холодні &nbsp;<br>\nЯк &nbsp;ставити &nbsp;ногу &nbsp;недбало &nbsp;на &nbsp;край &nbsp;<br>\nБлакитної &nbsp;чаші &nbsp;безодні! &nbsp;<br>\n<br>\nЗахочеш &nbsp;— &nbsp;і &nbsp;будеш. &nbsp;В &nbsp;людині, &nbsp;затям, &nbsp;<br>\nЛежить &nbsp;невідгадана &nbsp;сила. &nbsp;<br>\nЗрослась &nbsp;небезпека &nbsp;з &nbsp;одважним &nbsp;життям, &nbsp;<br>\nЯк &nbsp;з &nbsp;тілом &nbsp;смертельника &nbsp;крила. &nbsp;<br>\n<br>\nІ &nbsp;легко &nbsp;тобі, &nbsp;хоч &nbsp;і &nbsp;дивишся &nbsp;ниць, &nbsp;<br>\nАби &nbsp;не &nbsp;спіткнутись &nbsp;ні &nbsp;разу, &nbsp;<br>\nІ &nbsp;нести &nbsp;солодкий &nbsp;тягар &nbsp;таємниць &nbsp;<br>\nІ &nbsp;гостру &nbsp;петарду &nbsp;наказу. &nbsp;<br>\n<br>\nНавчишся &nbsp;надать &nbsp;блискавичность &nbsp;думкам &nbsp;<br>\nІ &nbsp;рішенням &nbsp;важкість &nbsp;каміння. &nbsp;<br>\nПіти &nbsp;чи &nbsp;послати &nbsp;і &nbsp;стать &nbsp;сам-на-сам &nbsp;<br>\nЗ &nbsp;своїм &nbsp;неблаганним &nbsp;сумлінням. &nbsp;<br>\n<br>\nХолодна &nbsp;очей &nbsp;твоїх &nbsp;синя &nbsp;вода, &nbsp;<br>\nЩо &nbsp;бачать &nbsp;гостріше &nbsp;і &nbsp;далі. &nbsp;<br>\nІ &nbsp;навіть &nbsp;любов &nbsp;твоя &nbsp;буде &nbsp;тверда &nbsp;<br>\nЯк &nbsp;бронза, &nbsp;рубін &nbsp;і &nbsp;емалі. &nbsp;<br>\n<br>\nВона &nbsp;не &nbsp;зверне &nbsp;тебе &nbsp;в &nbsp;соняшний &nbsp;сад, &nbsp;<br>\nДе &nbsp;смокви &nbsp;і &nbsp;ґрона &nbsp;сочисті… &nbsp;<br>\nНі &nbsp;кроку &nbsp;зі &nbsp;шляху, &nbsp;ні &nbsp;думки &nbsp;назад, &nbsp;<br>\nНі &nbsp;хвилі &nbsp;даремне &nbsp;на &nbsp;місці. &nbsp;<br>\n<br>\nДалеко &nbsp;в &nbsp;безодні &nbsp;ланцюг &nbsp;поколінь, &nbsp;<br>\nЛик &nbsp;часу &nbsp;сіріє &nbsp;і &nbsp;гине. &nbsp;<br>\nТобі &nbsp;бо &nbsp;самому &nbsp;найвищих &nbsp;горінь &nbsp;<br>\nДано &nbsp;осягнути &nbsp;вершини. &nbsp;<br>\n<br>\nНа &nbsp;страх &nbsp;і &nbsp;за &nbsp;кару &nbsp;— &nbsp;суди &nbsp;польові, &nbsp;<br>\nІ &nbsp;землю &nbsp;поглинула &nbsp;тиша. &nbsp;<br>\nЩоб &nbsp;відповідь &nbsp;ваша &nbsp;— &nbsp;атаки &nbsp;нові &nbsp;— &nbsp;<br>\nУдарила &nbsp;тим &nbsp;голосніша. &nbsp;<br>\n<br>\nВона &nbsp;покотилась &nbsp;луною &nbsp;до &nbsp;гір, &nbsp;<br>\nЯсніше &nbsp;займаються &nbsp;ранки: &nbsp;<br>\nКоманда &nbsp;відкрила &nbsp;поновний &nbsp;побір &nbsp;— &nbsp;<br>\nВсі &nbsp;брами &nbsp;нарозтіж &nbsp;до &nbsp;бранки. &nbsp;<br>\n<br>\nІ &nbsp;йдуть &nbsp;по &nbsp;шляхах &nbsp;звідусіль, &nbsp;як &nbsp;один, &nbsp;<br>\nОдною &nbsp;густою &nbsp;юрбою: &nbsp;<br>\nМеткий &nbsp;робітник &nbsp;і &nbsp;важкий &nbsp;селянин, &nbsp;<br>\nПо &nbsp;зброю &nbsp;і &nbsp;просто &nbsp;до &nbsp;бою. &nbsp;<br>\n<br>\nДержаву &nbsp;не &nbsp;твориться &nbsp;в &nbsp;будучині, &nbsp;<br>\nДержаву &nbsp;будується &nbsp;нині. &nbsp;<br>\nЦе &nbsp;люди &nbsp;на &nbsp;сталь &nbsp;перекуті &nbsp;в &nbsp;огні, &nbsp;<br>\nЦе &nbsp;люди, &nbsp;як &nbsp;брили &nbsp;каміння. &nbsp;<br>\n<br>\nНе &nbsp;втішені &nbsp;власники &nbsp;пенсій &nbsp;і &nbsp;рент, &nbsp;<br>\nТендітні &nbsp;квітки &nbsp;пансіонів, &nbsp;<br>\nХто &nbsp;кров'ю &nbsp;і &nbsp;волею &nbsp;сціпить &nbsp;в &nbsp;цемент &nbsp;<br>\nБезвладний &nbsp;пісок &nbsp;міліонів. &nbsp;<br>\n<br>\nБув &nbsp;час &nbsp;над &nbsp;усе &nbsp;легковажних &nbsp;гадок &nbsp;— &nbsp;<br>\nІмпреза &nbsp;і &nbsp;знову &nbsp;імпреза &nbsp;— &nbsp;<br>\nКоли &nbsp;заблищав &nbsp;по &nbsp;ріллі &nbsp;Городок &nbsp;<br>\nБезжалісним &nbsp;холодом &nbsp;леза. &nbsp;<br>\n<br>\nСуспільносте &nbsp;блідо-рожевих &nbsp;півслів, &nbsp;<br>\nГурра &nbsp;— &nbsp;наукової &nbsp;бздури, &nbsp;<br>\nОгрядно &nbsp;— &nbsp;тупих &nbsp;патріотів-послів &nbsp;<br>\nІ &nbsp;всіх &nbsp;ювілятів &nbsp;культури! &nbsp;<br>\n<br>\nЦі &nbsp;стріли &nbsp;безумні &nbsp;ударом &nbsp;бича &nbsp;<br>\nПо &nbsp;рабському &nbsp;виді &nbsp;твоєму, &nbsp;<br>\nВ &nbsp;просвіти &nbsp;і &nbsp;пасіки &nbsp;стрільно &nbsp;влуча, &nbsp;<br>\nВ &nbsp;рожеві &nbsp;лаштунки &nbsp;едему. &nbsp;<br>\n<br>\nХвала &nbsp;ж &nbsp;Тобі, &nbsp;Ти, &nbsp;що &nbsp;в &nbsp;рішаючий &nbsp;час &nbsp;<br>\nВсе &nbsp;маєш &nbsp;духовного &nbsp;гарту &nbsp;<br>\nНа &nbsp;стіл &nbsp;побойовища &nbsp;кинути &nbsp;нас &nbsp;<br>\nТверезо, &nbsp;без &nbsp;жалю, &nbsp;як &nbsp;карту. &nbsp;<br>\n<br>\nО, &nbsp;вір, &nbsp;у &nbsp;відваги &nbsp;ясне &nbsp;багаття, &nbsp;<br>\nІ &nbsp;скинеш, &nbsp;як &nbsp;порвану &nbsp;лаху, &nbsp;<br>\nІ &nbsp;слабість, &nbsp;і &nbsp;сумнів, &nbsp;і &nbsp;марність &nbsp;життя, &nbsp;<br>\nКоли &nbsp;ти &nbsp;не &nbsp;відаєш &nbsp;страху. &nbsp;<br>\n<br>\nІ &nbsp;так &nbsp;тебе &nbsp;хміль &nbsp;наливає &nbsp;ущерть &nbsp;<br>\nІ &nbsp;так &nbsp;опановує &nbsp;тіло, &nbsp;<br>\nЩо &nbsp;входить &nbsp;твоя &nbsp;упокорена &nbsp;смерть, &nbsp;<br>\nЯк &nbsp;служка, &nbsp;бентежно-несміло. &nbsp;<br>\n<br>\nО, &nbsp;Націє, &nbsp;дужа &nbsp;і &nbsp;вічна, &nbsp;як &nbsp;Бог, &nbsp;— &nbsp;<br>\nНе &nbsp;це &nbsp;покоління &nbsp;холопів, &nbsp;— &nbsp;<br>\nХто &nbsp;злото &nbsp;знеславить &nbsp;твоїх &nbsp;перемог &nbsp;<br>\nПри &nbsp;Корсуні &nbsp;і &nbsp;Конотопі? &nbsp;<br>\n<br>\nО, &nbsp;Націє, &nbsp;що &nbsp;над &nbsp;добро &nbsp;і &nbsp;над &nbsp;зло, &nbsp;<br>\nНад &nbsp;долю &nbsp;і &nbsp;ласку, &nbsp;і &nbsp;кару, &nbsp;<br>\nПоставила &nbsp;тих, &nbsp;що &nbsp;їх &nbsp;сотні &nbsp;лягло &nbsp;<br>\nУ &nbsp;дні &nbsp;незабуті &nbsp;Базару. &nbsp;<br>\n<br>\nТоваришу, &nbsp;ти, &nbsp;чиє &nbsp;тіло &nbsp;вжила &nbsp;<br>\nРішуча &nbsp;рука &nbsp;як &nbsp;штилета. &nbsp;<br>\nТремтять &nbsp;молоді &nbsp;і &nbsp;здорові &nbsp;тіла &nbsp;<br>\nІ &nbsp;зводяться &nbsp;крила &nbsp;до &nbsp;лету. &nbsp;<br>\n<br>\nІ &nbsp;ми &nbsp;будем &nbsp;гідні &nbsp;не &nbsp;слави &nbsp;й &nbsp;похвал, &nbsp;<br>\nУчинку, &nbsp;що &nbsp;горами &nbsp;руха! &nbsp;<br>\nҐранати, &nbsp;петарди, &nbsp;живий &nbsp;арсенал &nbsp;<br>\nІз &nbsp;плоті &nbsp;розкутого &nbsp;духа. &nbsp;<br>\n<br>\nО, &nbsp;думка, &nbsp;що &nbsp;тіло &nbsp;без &nbsp;жалю &nbsp;руба, &nbsp;<br>\nЩо &nbsp;очі &nbsp;й &nbsp;уста &nbsp;твої &nbsp;сушить. &nbsp;<br>\nАрхангельська &nbsp;срібноголоса &nbsp;труба &nbsp;<br>\nГремить &nbsp;крізь &nbsp;простори &nbsp;і &nbsp;душі. &nbsp;<br>\n<br>\nІ &nbsp;мертві &nbsp;встають, &nbsp;і &nbsp;шукають &nbsp;хреста, &nbsp;<br>\nЇх &nbsp;очі &nbsp;розчахнуто-тьмяні. &nbsp;<br>\nВстають, &nbsp;наче &nbsp;поросль, &nbsp;струнка &nbsp;і &nbsp;густа, &nbsp;— &nbsp;<br>\nСтрашне &nbsp;покоління &nbsp;титанів. &nbsp;<br>\n<br>\nТвій &nbsp;крик &nbsp;металевий &nbsp;у &nbsp;інші &nbsp;серця, &nbsp;<br>\nЩо &nbsp;квітами &nbsp;квітнуть &nbsp;у &nbsp;глуші: &nbsp;<br>\nУбийте &nbsp;в &nbsp;гадках &nbsp;своїх &nbsp;матір-отця, &nbsp;<br>\nЗалізом &nbsp;випалюйте &nbsp;душі. &nbsp;<br>\n<br>\nО, &nbsp;вірте, &nbsp;всі &nbsp;мури &nbsp;земного &nbsp;впадуть, &nbsp;<br>\nЯк &nbsp;серце &nbsp;обернеш &nbsp;у &nbsp;сурму. &nbsp;<br>\nНайвищі &nbsp;бо &nbsp;вежі &nbsp;духовності &nbsp;ждуть &nbsp;<br>\nТвойого &nbsp;шаленого &nbsp;штурму. &nbsp;<br>\n<br>\nТа &nbsp;ти &nbsp;не &nbsp;відхилиш &nbsp;свойого &nbsp;вінця, &nbsp;<br>\nБлідий, &nbsp;наче &nbsp;крейда, &nbsp;і &nbsp;тихий. &nbsp;<br>\nПідеш &nbsp;неухильно, &nbsp;підеш &nbsp;до &nbsp;кінця, &nbsp;<br>\nІ &nbsp;вибух &nbsp;зголосить &nbsp;твій &nbsp;прихід. &nbsp;<br>\n<br>\nРозкрийте &nbsp;зіниці, &nbsp;розкрийте &nbsp;серця, &nbsp;<br>\nЧерпайте &nbsp;криштальне &nbsp;повітря. &nbsp;<br>\nОдвіку &nbsp;земля &nbsp;не &nbsp;зазнала-бо &nbsp;ця &nbsp;<br>\nТакого &nbsp;безкрайого &nbsp;вітру. &nbsp;<br>\n<br>\nВін &nbsp;віє, &nbsp;шалений, &nbsp;над &nbsp;стернями &nbsp;днів &nbsp;<br>\nДиханням &nbsp;незламної &nbsp;волі &nbsp;<br>\nВід &nbsp;дальних &nbsp;пікетів, &nbsp;вартових &nbsp;огнів &nbsp;<br>\nІмперії &nbsp;Двох &nbsp;Суходолів. &nbsp;<br>\n<br>\nВін &nbsp;віє &nbsp;диханням &nbsp;солоним, &nbsp;як &nbsp;кров, &nbsp;<br>\nТугих &nbsp;океанових &nbsp;надрів, &nbsp;<br>\nЩо &nbsp;їх &nbsp;Севастопіль &nbsp;на &nbsp;все &nbsp;розпоров &nbsp;<br>\nКільватерним &nbsp;ладом &nbsp;ескадри. &nbsp;<br>\n<br>\nНад &nbsp;хижим &nbsp;простором &nbsp;Верхів'я &nbsp;— &nbsp;Памір, &nbsp;<br>\nСліпуча &nbsp;і &nbsp;вічна, &nbsp;як &nbsp;слава, &nbsp;<br>\nНапружена &nbsp;арка &nbsp;на &nbsp;цоколі &nbsp;гір &nbsp;— &nbsp;<br>\nЯсніє &nbsp;Залізна &nbsp;Держава. &nbsp;<br>\n<br>\n\"Вежі\", &nbsp;1940 &nbsp;р. &nbsp;<br>\n<br>\n* &nbsp;У &nbsp;джерелі &nbsp;цей &nbsp;рядок &nbsp;просто &nbsp;відсутній. &nbsp;<br>\n<br>\nДжерело: &nbsp;<a &nbsp;href=\"http://poetry.uazone.net/\" &nbsp;=\"\" &nbsp;target=\"_blank\">Бібліотека &nbsp;Української &nbsp;поезії.</a><br>\n\n\n\n<br><br>\n"
}