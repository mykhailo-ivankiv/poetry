{
  "author": "hZYffkyI",
  "id": "RoIVgqmL",
  "title": "СЛОВО",
  "link": "metrs_poem.php?poem=294",
  "html": "\n<h4></h4>\n\n<a href=\"/metrs.php?id=40&amp;type=tvorch\" class=\"redhr1\">Творчість</a> |\n<a href=\"/metrs.php?id=40&amp;type=biogr\" class=\"redhr1\">Біографія</a> |\n<a href=\"/metrs.php?id=40&amp;type=critiques\" class=\"redhr1\">Критика</a>\n\n<h4>СЛОВО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСЛОВО<br>\nВночі, &nbsp;серед &nbsp;ночі &nbsp;хтось &nbsp;тихо<br>\nДо &nbsp;мого &nbsp;Слова &nbsp;підійшов<br>\nІ &nbsp;став &nbsp;дивитися &nbsp;і &nbsp;дихать,<br>\nІ &nbsp;я &nbsp;відчув: &nbsp;так &nbsp;диха &nbsp;лихо,<br>\nТак &nbsp;ходить &nbsp;лихо &nbsp;- &nbsp;Час &nbsp;прийшов.<br>\n<br>\nПрийшов &nbsp;і &nbsp;став. &nbsp;І &nbsp;вже &nbsp;нікуди &nbsp;<br>\nНе &nbsp;заховатись, &nbsp;не &nbsp;втекти, &nbsp;<br>\nНе &nbsp;загубитись &nbsp;поміж &nbsp;люди, &nbsp;<br>\nНе &nbsp;замінити &nbsp;серце &nbsp;в &nbsp;грудях, &nbsp;<br>\nНікого &nbsp;в &nbsp;світі &nbsp;- &nbsp;Час &nbsp;і &nbsp;ти.<br>\n<br>\nПрийшов &nbsp;і &nbsp;став. &nbsp;І &nbsp;я &nbsp;побачив:<br>\nУ &nbsp;погляді &nbsp;його &nbsp;сухім &nbsp;<br>\nНіхто &nbsp;не &nbsp;любить &nbsp;і &nbsp;не &nbsp;плаче, &nbsp;<br>\nІ &nbsp;не &nbsp;біжить &nbsp;ніхто, &nbsp;й &nbsp;не &nbsp;скаче, &nbsp;- &nbsp;<br>\nУ &nbsp;ньому &nbsp;- &nbsp;однаково &nbsp;всім.<br>\n<br>\nУсім &nbsp;однаково: &nbsp;і &nbsp;сущим, &nbsp;<br>\nІ &nbsp;тим &nbsp;що &nbsp;будуть, &nbsp;що &nbsp;були, &nbsp;<br>\nОднаково &nbsp;морям &nbsp;і &nbsp;пущам, &nbsp;<br>\nСловам &nbsp;безсмертним &nbsp;і &nbsp;вмирущим &nbsp;- &nbsp;<br>\nНікому &nbsp;слави &nbsp;чи &nbsp;хули!..<br>\n<br>\nТа &nbsp;я &nbsp;сказав &nbsp;що &nbsp;хочеш, &nbsp;<br>\nЧасе, &nbsp;усе &nbsp;віддам &nbsp;тобі &nbsp;по &nbsp;край &nbsp;- &nbsp;<br>\nІ &nbsp;юність, &nbsp;й &nbsp;молодості &nbsp;чашу, &nbsp;<br>\nЖиття &nbsp;сьогоднішнє &nbsp;й &nbsp;вчорашнє, &nbsp;<br>\nЛиш &nbsp;Слова &nbsp;мого &nbsp;не &nbsp;чіпай!<br>\n<br>\nНе &nbsp;зачіпай &nbsp;його,малого, &nbsp;<br>\nНе &nbsp;бий &nbsp;його &nbsp;і &nbsp;не &nbsp;пали, &nbsp;<br>\nБо &nbsp;перед &nbsp;ним &nbsp;іще &nbsp;дорога, &nbsp;<br>\nБо &nbsp;перед &nbsp;ним &nbsp;багато &nbsp;й &nbsp;много, &nbsp;<br>\nІ &nbsp;ми &nbsp;із &nbsp;ним &nbsp;ще &nbsp;не &nbsp;жили!<br>\n &nbsp;<br>\nЩе &nbsp;все &nbsp;нам &nbsp;з &nbsp;ним &nbsp;- &nbsp;передсвітання:<br>\nІ &nbsp;перші &nbsp;сльози &nbsp;перших &nbsp;снів, &nbsp;<br>\nІ &nbsp;перший &nbsp;сніг &nbsp;з &nbsp;усіх &nbsp;снігів, &nbsp;<br>\nІ &nbsp;перший &nbsp;берег &nbsp;з &nbsp;берегів, &nbsp;<br>\nЙ &nbsp;любов &nbsp;ота, &nbsp;що &nbsp;є &nbsp;остання!<br>\n<br>\nІ &nbsp;очі &nbsp;молодої &nbsp;зливи, &nbsp;<br>\nІ &nbsp;тьохкіт &nbsp;серця &nbsp;уночі, &nbsp;<br>\nІ &nbsp;білий &nbsp;цвіт, &nbsp;і &nbsp;камінь &nbsp;сивий, &nbsp;<br>\nСолодкий &nbsp;сон &nbsp;оси &nbsp;і &nbsp;сливи, &nbsp;<br>\nЙ &nbsp;сови &nbsp;у &nbsp;присмерку &nbsp;сплачі.<br>\n<br>\nЩе &nbsp;все &nbsp;нам &nbsp;з &nbsp;ним &nbsp;- &nbsp;сама &nbsp;тривога, &nbsp;<br>\nЩе &nbsp;все &nbsp;нам &nbsp;з &nbsp;ним &nbsp;не &nbsp;відбуло, &nbsp;<br>\nЩе &nbsp;все &nbsp;нам &nbsp;радісно &nbsp;і &nbsp;довго. &nbsp;<br>\nЩе &nbsp;все &nbsp;нам &nbsp;з &nbsp;ним,- &nbsp;як &nbsp;перед &nbsp;Богом &nbsp;<br>\nКажу &nbsp;тобі,- &nbsp;не &nbsp;перейшло!..<br>\n<br>\nВсе &nbsp;те, &nbsp;що &nbsp;хоче,- &nbsp;обіймає &nbsp;<br>\nУ &nbsp;неодмінності &nbsp;своїй, &nbsp;<br>\nІ &nbsp;Слово &nbsp;серцем &nbsp;напуває, &nbsp;<br>\nІ &nbsp;Слово &nbsp;більше &nbsp;не &nbsp;вертає... &nbsp;<br>\nМоє &nbsp;ж<br>\nживе &nbsp;ще &nbsp;- &nbsp;пожалій!..<br>\n<br>\nЯ &nbsp;знаю, &nbsp;ти &nbsp;в &nbsp;своєму &nbsp;плині &nbsp;<br>\nНікому &nbsp;спуску &nbsp;не &nbsp;даєш, &nbsp;<br>\nАні &nbsp;державі, &nbsp;ні &nbsp;дитині, &nbsp;<br>\nНі &nbsp;сивині, &nbsp;ані &nbsp;дружині! &nbsp;<br>\nБезсмертне &nbsp;сієш, &nbsp;смертно &nbsp;жнеш!<br>\n<br>\nІ &nbsp;з &nbsp;невблаганними &nbsp;очима<br>\nТи &nbsp;йдеш &nbsp;крізь &nbsp;вічність &nbsp;і &nbsp;крізь &nbsp;мить,<br>\nІ &nbsp;темінь &nbsp;в &nbsp;тебе &nbsp;за &nbsp;плечима,<br>\nпоперед &nbsp;тебе &nbsp;мла-темнина,<br>\nЙ &nbsp;тобі &nbsp;нічого &nbsp;не &nbsp;болить!<br>\n<br>\nЧи &nbsp;солодко, &nbsp;а &nbsp;чи &nbsp;солоно<br>\nТобі &nbsp;дарма &nbsp;- &nbsp;нема &nbsp;чи &nbsp;є...<br>\nА &nbsp;тут &nbsp;- &nbsp;і &nbsp;трепетно &nbsp;й &nbsp;шовково! &nbsp;-<br>\nА &nbsp;тут &nbsp;животворяще &nbsp;Слово<br>\nМого &nbsp;народу &nbsp;і &nbsp;моє!<br>\n<br>\n<br>\nЦе &nbsp;слово &nbsp;людської &nbsp;надії, &nbsp;<br>\nЦе &nbsp;слово &nbsp;крізь &nbsp;хрести &nbsp;і &nbsp;прах, &nbsp;<br>\nКрізь &nbsp;пил &nbsp;віків, &nbsp;усе &nbsp;в &nbsp;сльозах, &nbsp;<br>\nПробилось, &nbsp;вижило, &nbsp;зоріє, &nbsp;<br>\nГорить &nbsp;у &nbsp;мене &nbsp;на &nbsp;устах!..<br>\n<br>\nВночі, &nbsp;середночі &nbsp;хтось &nbsp;тихо<br>\nДо &nbsp;мого &nbsp;Слова &nbsp;підійшов<br>\nІ &nbsp;став &nbsp;дивитися &nbsp;і &nbsp;дихать,<br>\nІ &nbsp;я &nbsp;відчув: &nbsp;так &nbsp;диха &nbsp;лихо.<br>\nТак &nbsp;ходить &nbsp;лихо &nbsp;- &nbsp;Час &nbsp;прийшов...<br>\n<br>\n1985-1986 &nbsp;Київ &nbsp;- &nbsp;Нью-Йорк<br>\n\n\n\n<br><br>\n"
}