{
  "author": "NXNex7lH",
  "id": "IodFsrc2",
  "title": "ВЕСІЛЛЯ",
  "link": "metrs_poem.php?poem=14290",
  "html": "\n<h4></h4>\n\n<a href=\"/metrs.php?id=820&amp;type=tvorch\" class=\"redhr1\">Творчість</a> |\n<a href=\"/metrs.php?id=820&amp;type=biogr\" class=\"redhr1\">Біографія</a> |\n<a href=\"/metrs.php?id=820&amp;type=critiques\" class=\"redhr1\">Критика</a>\n\n<h4>ВЕСІЛЛЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nСніг &nbsp;- &nbsp;по &nbsp;пояс,<br>\nСміх &nbsp;- &nbsp;по &nbsp;полюс,<br>\nІ &nbsp;пісень &nbsp;метелиця,<br>\nВ &nbsp;полі &nbsp;мчить &nbsp;весільний &nbsp;поїзд &nbsp;-<br>\nБригадир &nbsp;наш &nbsp;жениться!<br>\n<br>\nДо &nbsp;ясної &nbsp;<br>\nМолодої &nbsp;-<br>\nІз &nbsp;вином, &nbsp;з &nbsp;закускою &nbsp;-<br>\nМчить &nbsp;він &nbsp;з &nbsp;області &nbsp;Сумської<br>\nДо &nbsp;області &nbsp;Курської!<br>\n<br>\nПоїзд &nbsp;лине<br>\nЗ &nbsp;України &nbsp;-<br>\nЗаздрять &nbsp;всі &nbsp;красі &nbsp;її...<br>\nДві &nbsp;берізки, &nbsp;тополини...<br>\nТпру!<br>\nКордон &nbsp;з &nbsp;Росією.<br>\n<br>\nСтали &nbsp;коні<br>\nПри &nbsp;кордоні...<br>\nА &nbsp;з-за &nbsp;пущі &nbsp;темної<br>\nЇм &nbsp;назустріч &nbsp;- &nbsp;в &nbsp;співі, &nbsp;в &nbsp;дзвоні &nbsp;-<br>\nПочет &nbsp;нареченої!<br>\n<br>\nЧесть &nbsp;весіллю!<br>\nЗ &nbsp;хлібом-сіллю<br>\nЗустрічали. &nbsp;З &nbsp;чаркою.<br>\nЧокнулись &nbsp;- &nbsp;артіль &nbsp;з &nbsp;артіллю,<br>\nБригадир &nbsp;- &nbsp;з &nbsp;дояркою!<br>\n<br>\nКрай &nbsp;російський!<br>\nДві &nbsp;берізки<br>\nРозступились &nbsp;- &nbsp;просимо!<br>\nЩе &nbsp;з &nbsp;дитинства, &nbsp;по-сусідськи,<br>\nТут &nbsp;ходили &nbsp;росами...<br>\n<br>\nДні &nbsp;рясної,<br>\nДні &nbsp;дзвінкої<br>\nПісні-казки &nbsp;руської!<br>\nЖенихалась &nbsp;- &nbsp;із &nbsp;Сумської,<br>\nКумували &nbsp;- &nbsp;з &nbsp;Курської!<br>\n<br>\nПоле &nbsp;й &nbsp;поле...<br>\nСвітла &nbsp;доле!<br>\nКоні &nbsp;мчать, &nbsp;як &nbsp;віхоли,<br>\nДві &nbsp;берізки, &nbsp;дві &nbsp;тополі<br>\nЗ &nbsp;піснею &nbsp;проїхали!<br>\n<br>\nНа &nbsp;весіллі &nbsp;-<br>\nДві &nbsp;артілі,<br>\nВ &nbsp;танці &nbsp;в &nbsp;клубі &nbsp;- &nbsp;вузько &nbsp;їм!<br>\nЗ &nbsp;Сум &nbsp;- &nbsp;артіль &nbsp;\"Червоні &nbsp;хвилі\",<br>\n\"Солнце &nbsp;жизни\" &nbsp;- &nbsp;з &nbsp;Курської.<br>\nНа &nbsp;весіллі &nbsp;-<br>\nДум &nbsp;метілі...<br>\nСпорять &nbsp;два &nbsp;старійшини:<br>\n- &nbsp;Все &nbsp;гаразд, &nbsp;- &nbsp;пили &nbsp;і &nbsp;їли,<br>\nА &nbsp;не &nbsp;все &nbsp;ще &nbsp;рішено!<br>\n<br>\nТанці &nbsp;в &nbsp;клубі &nbsp;-<br>\nГлянуть &nbsp;любо!<br>\n\"Во &nbsp;саду &nbsp;ли...\", &nbsp;\"Горлиця\"...<br>\nДід &nbsp;із &nbsp;\"Хвилі\" &nbsp;біля &nbsp;груби<br>\nЗ &nbsp;дідом &nbsp;з &nbsp;\"Жизни\" &nbsp;споряться.<br>\n<br>\nСпорять &nbsp;довго,<br>\nСпорять &nbsp;строго:<br>\n- &nbsp;Мусимо &nbsp;ж &nbsp;рішити &nbsp;ми,<br>\nДе &nbsp;подружжя &nbsp;- &nbsp;чи &nbsp;у &nbsp;нього,<br>\nЧи &nbsp;у &nbsp;неї &nbsp;житиме?<br>\n<br>\n- &nbsp;Де? &nbsp;А &nbsp;звісно,<br>\nВ &nbsp;\"Солнце &nbsp;жизни\"!<br>\n- &nbsp;В &nbsp;прийми? &nbsp;Нареченого?<br>\nХіба &nbsp;в &nbsp;артілі &nbsp;тісно?<br>\nЧи &nbsp;нема &nbsp;печеного?<br>\n<br>\n- &nbsp;Що &nbsp;ви, &nbsp;куме!<br>\nХто &nbsp;ж &nbsp;так &nbsp;дума? &nbsp;-<br>\nПих &nbsp;та &nbsp;пих &nbsp;цигаркою...<br>\n- &nbsp;Молоду &nbsp;ми &nbsp;візьмем &nbsp;в &nbsp;Суми,<br>\nБуде &nbsp;в &nbsp;нас &nbsp;дояркою!<br>\n<br>\n- &nbsp;Але &nbsp;й &nbsp;з &nbsp;кіньми<br>\nЙшли &nbsp;ж &nbsp;у &nbsp;прийми...<br>\n- &nbsp;Що &nbsp;було &nbsp;- &nbsp;не &nbsp;вернеться!<br>\nДім-палац &nbsp;поставим &nbsp;їм &nbsp;ми... &nbsp;-<br>\nА &nbsp;в &nbsp;залі &nbsp;- &nbsp;\"Метелиця\"!<br>\n<br>\nМолодому &nbsp;- &nbsp;<br>\nЛист &nbsp;з &nbsp;обкому<br>\nПоштою &nbsp;окремою:<br>\nПосилають &nbsp;- &nbsp;з &nbsp;Сум, &nbsp;із &nbsp;дому, &nbsp;-<br>\nВчитись... &nbsp;в &nbsp;академію!<br>\n<br>\n- &nbsp;Так &nbsp;що, &nbsp;куме,<br>\nІ &nbsp;не &nbsp;суми... &nbsp;-<br>\nТуш &nbsp;заграли. &nbsp;Оплески!<br>\nВ &nbsp;молодої &nbsp;- &nbsp;хмарка &nbsp;суму,<br>\nВ'януть &nbsp;очі-поліски...<br>\n<br>\nЗ &nbsp;Курська &nbsp;прямо &nbsp;-<br>\nТелеграма!<br>\nМолодій... &nbsp;як &nbsp;премію...<br>\nПосила &nbsp;обком &nbsp;так &nbsp;само<br>\nВчитись... &nbsp;в &nbsp;академію!<br>\n<br>\nРадість &nbsp;в &nbsp;клубі.<br>\nДрузі &nbsp;любі!<br>\nЗнов &nbsp;пішла &nbsp;\"Метелиця\"...<br>\nДва &nbsp;діди &nbsp;десь &nbsp;біля &nbsp;груби:<br>\n- &nbsp;А &nbsp;куди &nbsp;ж &nbsp;повернуться? &nbsp;-<br>\n<br>\nКурять &nbsp;довго,<br>\nКурять &nbsp;строго.<br>\n- &nbsp;Всюди &nbsp;будуть &nbsp;бажані! &nbsp;-<br>\nП'ють &nbsp;за &nbsp;неї...<br>\n- &nbsp;Час &nbsp;до &nbsp;нього &nbsp;-<br>\nКоні &nbsp;вже &nbsp;запряжені...<br>\n<br>\nП'ють &nbsp;герої<br>\nВ &nbsp;молодої...<br>\nТиждень &nbsp;путь &nbsp;похрускує<br>\nІз &nbsp;Курської &nbsp;- &nbsp;до &nbsp;Сумської,<br>\nЗ &nbsp;Сумської &nbsp;- &nbsp;до &nbsp;Курської!<br><br><em>Ірпінь, 1954</em>\n\n\n<br><br>\n"
}