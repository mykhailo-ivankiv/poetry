{
  "author": "qX0wrXtm",
  "id": "0b1iIG5sJ",
  "title": "16. \"На Різдво в Україні діються речі...\"",
  "link": "/metrs_poem.php?poem=20213",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>16. \"На Різдво в Україні діються речі...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНа &nbsp;Різдво &nbsp;в &nbsp;Україні &nbsp;діються &nbsp;речі &nbsp;<br>\nпотаємні &nbsp;й &nbsp;вічні. &nbsp;Скажімо, &nbsp;місяць &nbsp;<br>\nвиявляється &nbsp;зайвим, &nbsp;тому &nbsp;Святвечір &nbsp;<br>\nпереходить &nbsp;не &nbsp;в &nbsp;ніч, &nbsp;над &nbsp;якою &nbsp;висять &nbsp;<br>\n<br>\nхерувими &nbsp;сонні, &nbsp;а &nbsp;в &nbsp;ніч &nbsp;— &nbsp;як &nbsp;море, &nbsp;<br>\nпо &nbsp;якій &nbsp;навряд &nbsp;чи &nbsp;спроможні &nbsp;трії &nbsp;<br>\nмандрівні &nbsp;царі, &nbsp;подолавши &nbsp;гори, &nbsp;<br>\nсвоєчасно &nbsp;встигнути &nbsp;до &nbsp;Марії. &nbsp;<br>\n<br>\nЦе, &nbsp;однак, &nbsp;не &nbsp;значить, &nbsp;що &nbsp;все &nbsp;даремно, &nbsp;<br>\nвсі &nbsp;прогнози, &nbsp;прикмети &nbsp;цілком &nbsp;опуклі. &nbsp;<br>\nПопри &nbsp;те, &nbsp;що &nbsp;зимно &nbsp;і &nbsp;те, &nbsp;що &nbsp;темно, &nbsp;<br>\nнеминучим &nbsp;є &nbsp;чудо, &nbsp;скажімо, &nbsp;в &nbsp;Дуклі, &nbsp;<br>\n<br>\nчи &nbsp;де-небудь. &nbsp;Це, &nbsp;як &nbsp;і &nbsp;з'ява &nbsp;комети, &nbsp;<br>\nяк &nbsp;сама &nbsp;зоря, &nbsp;що &nbsp;провадила, &nbsp;пасла &nbsp;<br>\nпастушків, &nbsp;ягнят, &nbsp;як &nbsp;і &nbsp;всі &nbsp;предмети, &nbsp;— &nbsp;<br>\nвсе &nbsp;збувається: &nbsp;Йосиф, &nbsp;яскиня, &nbsp;ясла, &nbsp;<br>\n<br>\nколяда &nbsp;збувається, &nbsp;сіно, &nbsp;свічка. &nbsp;<br>\nА &nbsp;проте &nbsp;— &nbsp;лишень &nbsp;у &nbsp;вертепній &nbsp;скрині, &nbsp;<br>\nдо &nbsp;якої &nbsp;доступ &nbsp;і &nbsp;вхід &nbsp;крізь &nbsp;вічка, &nbsp;<br>\nбо &nbsp;насправді &nbsp;нема &nbsp;яскині, &nbsp;нині &nbsp;<br>\n<br>\nя, &nbsp;здається, &nbsp;готовий &nbsp;прийти &nbsp;з &nbsp;дарами, &nbsp;<br>\nхоч &nbsp;діряво &nbsp;в &nbsp;кишенях, &nbsp;а &nbsp;в &nbsp;небі &nbsp;сіро. &nbsp;<br>\nТут &nbsp;мене &nbsp;ловили &nbsp;вітрини, &nbsp;брами. &nbsp;<br>\nТреба &nbsp;їхати. &nbsp;Може, &nbsp;сконає &nbsp;Ірод. &nbsp;<br>\n<br>\n\n\n\n<br><br>\n"
}