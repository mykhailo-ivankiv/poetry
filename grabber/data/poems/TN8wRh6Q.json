{
  "author": "B44WbOoC",
  "id": "TN8wRh6Q",
  "title": "\"А я, між іншим, хлопці, починався...\"",
  "link": "metrs_poem.php?poem=12776",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"А я, між іншим, хлопці, починався...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nА &nbsp;я, &nbsp;між &nbsp;іншим, &nbsp;хлопці, &nbsp;починався<br>\nВ &nbsp;котельні &nbsp;на &nbsp;херсонському &nbsp;заводі<br>\nУ &nbsp;той &nbsp;неблизький &nbsp;час, &nbsp;коли &nbsp;за &nbsp;містом<br>\nЛиш &nbsp;засівали &nbsp;слово &nbsp;ХБК.<br>\nТам &nbsp;слюсарі, &nbsp;і &nbsp;молоді &nbsp;і &nbsp;старші,<br>\nІ &nbsp;майстрували, &nbsp;й &nbsp;лаятись &nbsp;уміли,<br>\nА &nbsp;кочегари &nbsp;тиску &nbsp;досягали,<br>\nКоли &nbsp;добряче &nbsp;тисли &nbsp;на &nbsp;лопату,<br>\nІ &nbsp;бронзовіли, &nbsp;обілляті &nbsp;потом,<br>\nЩоб &nbsp;потім, &nbsp;коли &nbsp;зміна &nbsp;закруглялась,<br>\nЗібратися &nbsp;в &nbsp;моїй &nbsp;тісній &nbsp;каптерці<br>\nІ &nbsp;словом &nbsp;перекинутися, &nbsp;жартом.<br>\n(Спочатку &nbsp;витрачали &nbsp;цілі &nbsp;фрази,<br>\nА &nbsp;згодом &nbsp;вистачало &nbsp;і &nbsp;півслова…)<br>\nНавіщо, &nbsp;я &nbsp;тоді &nbsp;і &nbsp;сам &nbsp;не &nbsp;відав,<br>\nЩоранку &nbsp;одягав &nbsp;сорочку &nbsp;білу,<br>\nА &nbsp;кочегари &nbsp;усмішки &nbsp;ховали,<br>\nСміялися &nbsp;з &nbsp;наївності &nbsp;моєї…<br>\nПрийшов &nbsp;я &nbsp;справді &nbsp;молодим &nbsp;і &nbsp;дужим<br>\nВ &nbsp;той &nbsp;вир, &nbsp;де &nbsp;люди &nbsp;спрагло &nbsp;прагнуть &nbsp;пари,<br>\nТа &nbsp;не &nbsp;тієї &nbsp;пари, &nbsp;що &nbsp;до &nbsp;пари,<br>\nА &nbsp;отієї, &nbsp;що &nbsp;з &nbsp;вогню &nbsp;зродилась.<br>\nМанометри, &nbsp;решітки &nbsp;ланцюгові,<br>\nПовітродувки, &nbsp;хімводоочистка<br>\nТа &nbsp;скіпові &nbsp;підйомники &nbsp;– &nbsp;усе,<br>\nУсе, &nbsp;що &nbsp;в &nbsp;тім &nbsp;вугільнім &nbsp;пеклі &nbsp;грілось,<br>\nКипіло, &nbsp;і &nbsp;скрипіло, &nbsp;та &nbsp;ламалось,<br>\nНемов &nbsp; &nbsp;мене &nbsp;хотіло &nbsp;доконати,<br>\nЗалізно &nbsp;наступало &nbsp;та &nbsp;несхитно.<br>\nІ, &nbsp;диво &nbsp;дивне, &nbsp;у &nbsp;котлі &nbsp;гарячім<br>\n(Не &nbsp;раз &nbsp;та &nbsp;був, &nbsp;як &nbsp;труби &nbsp;потечуть…)<br>\nМені &nbsp;усе &nbsp;чомусь &nbsp;жита &nbsp;шуміли,<br>\nГромадилися &nbsp;хмари &nbsp;понад &nbsp;степом,<br>\nНа &nbsp;все &nbsp;ростуче &nbsp;падав &nbsp;дрібен &nbsp;дощ<br>\nТа &nbsp;з-поза &nbsp;очерету &nbsp;рідна &nbsp;мати<br>\nКачаточок &nbsp;додому &nbsp;закликала…<br>\nА &nbsp;то &nbsp;якось, &nbsp;коли &nbsp;виходив &nbsp;з &nbsp;цеху,<br>\nМені &nbsp;на &nbsp;груди &nbsp;злопотіла &nbsp;птаха,<br>\nЩо &nbsp;тихо &nbsp;подолала &nbsp;шлях &nbsp;з &nbsp;Одеси<br>\nІ &nbsp;віршами &nbsp;до &nbsp;мене &nbsp;говорила.<br>\nА &nbsp;в &nbsp;тому &nbsp;щебеті &nbsp;усе &nbsp;такі &nbsp;слова,<br>\nНеначебто &nbsp;мої &nbsp;і &nbsp;не &nbsp;мої…<br>\nПодаленів &nbsp;«козел» &nbsp;в &nbsp;кутку &nbsp;червонім,<br>\nПечально &nbsp;загула &nbsp;моя &nbsp;котельня.<br>\nЯ &nbsp;йшов &nbsp;собі &nbsp;в &nbsp;маснім &nbsp;комбінезоні,<br>\nВ &nbsp;сорочці &nbsp;тій, &nbsp;що &nbsp;зранку &nbsp;в &nbsp;біле &nbsp;гралась,<br>\nА &nbsp;на &nbsp;порозі &nbsp;молода &nbsp;дружина<br>\nПриймала &nbsp;в &nbsp;душу &nbsp;птаху, &nbsp;що &nbsp;приніс,<br>\nІ &nbsp;я &nbsp;уже &nbsp;не &nbsp;знаю, &nbsp;ким &nbsp;я &nbsp;став &nbsp;–<br>\nЛюдиною &nbsp;із &nbsp;поля &nbsp;а &nbsp;чи &nbsp;з &nbsp;цеху,<br>\nЧи, &nbsp;може, &nbsp;тим, &nbsp;що &nbsp;з &nbsp;птахом &nbsp;подружився.<br>\nОдно &nbsp;лиш &nbsp;відав, &nbsp;що &nbsp;єством &nbsp;своїм<br>\nЯ &nbsp;трепетав &nbsp;тоді &nbsp;в &nbsp;чеканні &nbsp;дива.<br>\n\n\n\n<br><br>\n"
}