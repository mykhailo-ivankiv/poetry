{
  "author": "nLygzhXG",
  "id": "qKL_cs1x7",
  "title": "5. У ЗАПОРІЖЖІ",
  "link": "/metrs_poem.php?poem=7247",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>5. У ЗАПОРІЖЖІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n201<br>\nГригорій &nbsp;був &nbsp;гарячий, &nbsp;мов &nbsp;окріп.<br>\nВитав &nbsp;горою &nbsp;і &nbsp;пручався &nbsp;долі.<br>\nКоли, &nbsp;сумний &nbsp;душею, &nbsp;він &nbsp;окріп,<br>\nЗвергнувши &nbsp;примхи &nbsp;навісної &nbsp;долі,<br>\nТоді... &nbsp;Гай-гай &nbsp;читачу! &nbsp;Кріп &nbsp;не &nbsp;кріп &nbsp;-<br>\nІ &nbsp;до &nbsp;здоров'я &nbsp;стежка &nbsp;мимоволі!<br>\nЯ &nbsp;до &nbsp;гомонів &nbsp;знічев'я &nbsp;вдавсь,<br>\nТа &nbsp;похопився &nbsp;й &nbsp;на &nbsp;гачок &nbsp;не &nbsp;пхавсь!<br>\n<br>\n202<br>\nЇї &nbsp;всі &nbsp;звали &nbsp;\"чарівна &nbsp;Людмила\",<br>\nБо &nbsp;завжди &nbsp;\"мила &nbsp;людові\" &nbsp;була.<br>\nВона &nbsp;старанно &nbsp;в &nbsp;існститут &nbsp;ходила<br>\nІ &nbsp;всі &nbsp;конспекти &nbsp;до &nbsp;дрібниць &nbsp;вела.<br>\nНемов &nbsp;магнітна, &nbsp;всемогутня &nbsp;сила,<br>\nВ &nbsp;її &nbsp;очах &nbsp;іскрилась &nbsp;кара &nbsp;мла,<br>\nЩо &nbsp;в &nbsp;гожі &nbsp;дні &nbsp;ставала &nbsp;золотою,<br>\nЗате &nbsp;в &nbsp;негоду &nbsp;- &nbsp;гнала &nbsp;темнотою.<br>\n<br>\n203<br>\nО &nbsp;неповторні, &nbsp;молоді &nbsp;літа,<br>\nКоли &nbsp;найглибше &nbsp;море &nbsp;- &nbsp;по &nbsp;коліна,<br>\nКоли &nbsp;дорога, &nbsp;хоч &nbsp;яка &nbsp;крута,<br>\nПід &nbsp;ноги &nbsp;падає, &nbsp;багатозмінна!<br>\nЮнак &nbsp;зустрів &nbsp;її, &nbsp;і &nbsp;зустріч &nbsp;та,<br>\nНеначе &nbsp;в &nbsp;пісні, &nbsp;що &nbsp;дзвенить, &nbsp;нетлінна,<br>\nНа &nbsp;серці &nbsp;випекла &nbsp;таку &nbsp;печать, &nbsp;<br>\nЗ &nbsp;якою &nbsp;мруть &nbsp;і &nbsp;на &nbsp;вогні &nbsp;мовчать.<br>\n<br>\n204<br>\nВона &nbsp;несла &nbsp;під &nbsp;ніжною &nbsp;рукою<br>\nЯкісь &nbsp;товсті, &nbsp;прочитані &nbsp;книжки, &nbsp;<br>\nА &nbsp;перед &nbsp;нею, &nbsp;щирою, &nbsp;стрункою,<br>\nМов &nbsp;перед &nbsp;янголом, &nbsp;і &nbsp;шлях &nbsp;тяжкий<br>\nСтелився &nbsp;легко, &nbsp;повний &nbsp;супокою<br>\nТа &nbsp;рівноваги. &nbsp;Тільки-но &nbsp;жижки<br>\nВ &nbsp;ногах &nbsp;у &nbsp;хлопця &nbsp;рвійко &nbsp;трепетали.<br>\nНевже &nbsp;нової &nbsp;звідали &nbsp;потали?<br>\n<br>\n205<br>\nЗ &nbsp;двої &nbsp;вулиць &nbsp;рух &nbsp;зійшовся &nbsp;на &nbsp;одну &nbsp;-<br>\nІ &nbsp;він &nbsp;із &nbsp;нею &nbsp;порівнявсь, &nbsp;нівроку.<br>\nТоркнув &nbsp;у &nbsp;серці &nbsp;хтось &nbsp;тугу &nbsp;струну &nbsp;-<br>\nДзвінким &nbsp;відлунням &nbsp;залунало &nbsp;збоку.<br>\nВона &nbsp;поглянула &nbsp;- &nbsp;і &nbsp;рань &nbsp;ясну<br>\nНемов &nbsp;поширила &nbsp;в &nbsp;блакить &nbsp;високу.<br>\nТа &nbsp;Гриць &nbsp;наваживсь &nbsp;перейти &nbsp;на &nbsp;вдар:<br>\n\"Дозвольте &nbsp;зняти &nbsp;книжковий &nbsp;тягар\".<br>\n<br>\n206<br>\nЗиркнула &nbsp;вдруге &nbsp;й &nbsp;без &nbsp;вагань: &nbsp;\"Будь &nbsp;ласка!<br>\nЗдається, &nbsp;лицарі &nbsp;перевелись,<br>\nА &nbsp;втім... &nbsp;Існує &nbsp;ввічливости &nbsp;казка...\"<br>\nЮнак &nbsp;мовчав, &nbsp;очима &nbsp;блись &nbsp;та &nbsp;блись<br>\nІ &nbsp;ніс &nbsp;книжки... &nbsp;І &nbsp;в'янув &nbsp;- &nbsp;мов &nbsp;поразка<br>\nЙого &nbsp;скосила. &nbsp;Та &nbsp;блакитна &nbsp;вись<br>\nРаптово &nbsp;хлопця &nbsp;підняла &nbsp;на &nbsp;ноги &nbsp;-<br>\nІ &nbsp;він &nbsp;осміливсь &nbsp;показати &nbsp;роги:<br>\n<br>\n207<br>\n\"Цікаві &nbsp;книги? &nbsp;Мабуть, &nbsp;про &nbsp;любов...\"<br>\n\"Еге &nbsp;ж!\" &nbsp;- &nbsp;підтакнула &nbsp;і &nbsp;головою<br>\nКивнула &nbsp;грешно. &nbsp;І &nbsp;Григорій &nbsp;знов &nbsp;-<br>\nНемов &nbsp;підкошений... &nbsp;\"Та &nbsp;що &nbsp;зі &nbsp;мною?\" &nbsp;-<br>\nЖадав &nbsp;питати &nbsp;невгамовну &nbsp;кров,<br>\nЩо &nbsp;підпливала &nbsp;хвилею &nbsp;крутою...<br>\nКінець &nbsp;дорозі &nbsp;- &nbsp;слава &nbsp;Богу! &nbsp;- &nbsp;й &nbsp;тут<br>\nПорятував &nbsp;зухвальця &nbsp;інститут.<br>\n<br>\n208<br>\n\"Прошу &nbsp;згадати &nbsp;в &nbsp;принагіднім &nbsp;разі,<br>\nЩо &nbsp;ще &nbsp;живуть &nbsp;і &nbsp;лицар, &nbsp;і &nbsp;носій...\"<br>\n\"Гаразд\" &nbsp;Я &nbsp;буту &nbsp;мати &nbsp;на &nbsp;увазі\", &nbsp;-<br>\nВона &nbsp;грайливо &nbsp;прорекла &nbsp;як &nbsp;стій<br>\nІ &nbsp;взявши &nbsp;книги: &nbsp;\"Дякую &nbsp;наразі!\" &nbsp;-<br>\nМайнула &nbsp;вбік. &nbsp;Зостався &nbsp;сам &nbsp;не &nbsp;свій<br>\nТакий &nbsp;джиґун! &nbsp;Меткому &nbsp;юнакові &nbsp;-<br>\nНемов &nbsp;урвало &nbsp;мову &nbsp;на &nbsp;півслові...<br>\n<br>\n209<br>\nПро &nbsp;діямант &nbsp;професор &nbsp;говорив &nbsp;-<br>\nНе &nbsp;міг &nbsp;того &nbsp;второпати &nbsp;Григорій:<br>\nТо &nbsp;гнавсь &nbsp;думками &nbsp;до &nbsp;минулих &nbsp;жнив,<br>\nТо, &nbsp;за &nbsp;вікном &nbsp;на &nbsp;срібнім &nbsp;осокорі<br>\nСпинивши &nbsp;зір, &nbsp;нудився &nbsp;й &nbsp;на &nbsp;мотив<br>\n\"Ой, &nbsp;я &nbsp;нещасний\" &nbsp;побивався &nbsp;в &nbsp;горі.<br>\nПомітив &nbsp;це &nbsp;дотепний &nbsp;викладач:<br>\n\"Сердешний &nbsp;Грицю! &nbsp;Постривай, &nbsp;не &nbsp;плач!\"<br>\n<br>\n210<br>\nНемов &nbsp;прокинувся &nbsp;смутний &nbsp;зальотник<br>\n(Поміж &nbsp;дівчат &nbsp;відомий &nbsp;баламут,<br>\nАле &nbsp;й &nbsp;дебат &nbsp;упертий &nbsp;заколотник),<br>\nОчима &nbsp;кліпнув, &nbsp;змружився &nbsp;і &nbsp;тут,<br>\nПосеред &nbsp;класу, &nbsp;мов &nbsp;якийсь &nbsp;колодник,<br>\nСидів &nbsp;соромлячи &nbsp;ввесь &nbsp;інститут &nbsp;-<br>\nБез &nbsp;ручки &nbsp;й &nbsp;зошита, &nbsp;і &nbsp;без &nbsp;конспекту,<br>\nДля &nbsp;виправдань &nbsp;не &nbsp;маючи &nbsp;аспекту.<br>\n<br>\n211<br>\nКоли &nbsp;ввесь &nbsp;клас &nbsp;Гомером &nbsp;реготав,<br>\nГроигорій, &nbsp;повний &nbsp;клекоту &nbsp;насподі,<br>\nМовчав &nbsp;і &nbsp;гнів &nbsp;приховано &nbsp;ковтав.<br>\nТа &nbsp;стало &nbsp;тихо, &nbsp;наче &nbsp;в &nbsp;тій &nbsp;господі,<br>\nЩо &nbsp;на &nbsp;леваді &nbsp;мріє &nbsp;між &nbsp;отав,<br>\nДе &nbsp;мовкне &nbsp;старість &nbsp;на &nbsp;сухій &nbsp;колоді,<br>\nПрофесор &nbsp;далі &nbsp;виклади &nbsp;повів,<br>\nУже &nbsp;без &nbsp;гостро-іронічних &nbsp;слів.<br>\n<br>\n212<br>\nСтудентський &nbsp;часе, &nbsp;романтично &nbsp;книго!<br>\nХіба &nbsp;забути &nbsp;незабутні &nbsp;дні?<br>\nПерерва &nbsp;- &nbsp;шумно, &nbsp;знов &nbsp;потому &nbsp;тихо,<br>\nЛише &nbsp;від &nbsp;сонця &nbsp;зайчик &nbsp;на &nbsp;вікні<br>\nГойдають &nbsp;віти... &nbsp;Предковічне &nbsp;лихо<br>\nІде &nbsp;на &nbsp;бій, &nbsp;на &nbsp;подвиги &nbsp;бутні<br>\nВіків &nbsp;Олега &nbsp;і &nbsp;віків &nbsp;Богдана<br>\nУ &nbsp;велемовних &nbsp; &nbsp;лекціях &nbsp;Касяна.<br>\n<br>\n213<br>\nЛітературо, &nbsp;словом &nbsp;Дмитрука<br>\nТебе &nbsp;з &nbsp;криниць &nbsp;відради &nbsp;ми &nbsp;черпали.<br>\nТи, &nbsp;з &nbsp;мертвих &nbsp;вставши, &nbsp;в &nbsp;ятах &nbsp;Зінчука<br>\nСерцям &nbsp;вістила &nbsp;соняшні &nbsp;навали.<br>\nТи, &nbsp;гнівний &nbsp;дар &nbsp;Тараса &nbsp;і &nbsp;Франка,<br>\nСпівала &nbsp;душам &nbsp;добрости &nbsp;хорали.<br>\nТебе &nbsp;вели, &nbsp;письменство &nbsp;крізь &nbsp;віки<br>\nГусиних &nbsp;пер &nbsp;нагострені &nbsp;полки.<br>\n<br>\n214<br>\nГригорій &nbsp;знав &nbsp;давнезні &nbsp;фоліянти &nbsp;-<br>\nІ &nbsp;стародруки, &nbsp;й &nbsp;писані &nbsp;томи, &nbsp;-<br>\nВ &nbsp;яких &nbsp;цвіли &nbsp;сяйні, &nbsp;як &nbsp;діяманти,<br>\nВеликі &nbsp;букви &nbsp;з &nbsp;дужими &nbsp;грудьми,<br>\nЩо &nbsp;з &nbsp;давнини, &nbsp;мов &nbsp;загадкові &nbsp;анти,<br>\nУяву &nbsp;двигали. &nbsp;Невтомні, &nbsp;ми<br>\nПремудрість &nbsp;предків &nbsp;щедро &nbsp;переймали,<br>\nГортавши &nbsp;гордо &nbsp;пращурів &nbsp;аннали.<br>\n<br>\n215<br>\nО &nbsp;як &nbsp;радів &nbsp;Григорій, &nbsp;що &nbsp;знайшов<br>\nДідівський &nbsp;герб &nbsp;серед &nbsp;старший &nbsp;Богдана!<br>\nКоли &nbsp;на &nbsp;пристрасний &nbsp;Мазепин &nbsp;зов<br>\nЙого &nbsp;прапредок, &nbsp;звага &nbsp;нездоланна,<br>\nСірка &nbsp;в &nbsp;полон &nbsp;забрав &nbsp;без &nbsp;підготов,<br>\nХлопчину &nbsp;совість &nbsp;мучила, &nbsp;як &nbsp;рана.<br>\nНу, &nbsp;як &nbsp;той &nbsp;Хведір &nbsp;полонити &nbsp;смів<br>\nТого, &nbsp;хто &nbsp;орди &nbsp;аж &nbsp;у &nbsp;море &nbsp;змів?<br>\n<br>\n216<br>\nНа &nbsp;допомогу, &nbsp;знявши &nbsp;окуляри,<br>\nПрийшов &nbsp;ставний, &nbsp;усміхнений &nbsp;Зінчук,<br>\nПрадавні &nbsp;- &nbsp;з &nbsp;ятями &nbsp;- &nbsp;відклавши &nbsp;чари:<br>\n\"Якби &nbsp;Петлюра &nbsp;та &nbsp;прибрав &nbsp;до &nbsp;рук<br>\nМахна &nbsp;дурного, &nbsp;не &nbsp;тривали &nbsp;б &nbsp;чвари...<br>\nГадаю, &nbsp;гетьман, &nbsp;той &nbsp;напнутий &nbsp;лук,<br>\nЖадав &nbsp;низів &nbsp;анархову &nbsp;стихію<br>\nЗагнати &nbsp;в &nbsp;лад &nbsp;- &nbsp;пустили &nbsp;на &nbsp;Росію\".<br>\n<br>\n217<br>\nНемов &nbsp;звалилась &nbsp;брила &nbsp;із &nbsp;душі &nbsp;-<br>\nТак &nbsp;ясно &nbsp;й &nbsp;легко &nbsp;стало &nbsp;юнакові.<br>\nІ &nbsp;він &nbsp;дознав, &nbsp;на &nbsp;прикростей &nbsp;межі,<br>\nСвого &nbsp;прапращура &nbsp;і &nbsp;вмить &nbsp;Сіркові,<br>\nНалежну &nbsp;дань &nbsp;віддавши &nbsp;на &nbsp;ножі,<br>\nУрізав &nbsp;слави, &nbsp;збулої &nbsp;в &nbsp;окові.<br>\nХай &nbsp;буде &nbsp;хвален &nbsp;\"архирей\" &nbsp;Зінчук,<br>\nЩо &nbsp;зник &nbsp;також, &nbsp;ув'язнений, &nbsp;від &nbsp;мук!<br>\n<br>\n218<br>\nО &nbsp;будьте &nbsp;славні &nbsp;всі &nbsp;ви, &nbsp;професори<br>\n(Я &nbsp;вас &nbsp;хвалю, &nbsp;бо &nbsp;й &nbsp;сам &nbsp;тепер &nbsp;такий),<br>\nЩо &nbsp;в &nbsp;лютий &nbsp;час &nbsp;єжовської &nbsp;напори,<br>\nПорозмикавши &nbsp;правди &nbsp;тайники,<br>\nРекли &nbsp;відважно &nbsp;істини &nbsp;історій,<br>\nМосквою &nbsp;замкнуті &nbsp;на &nbsp;всі &nbsp;замки!<br>\nЖивіть &nbsp;у &nbsp;вдячних &nbsp;споминах &nbsp;нащадків,<br>\nЯкі &nbsp;зметуть &nbsp;суспільности &nbsp;відпадків!<br>\n<br>\n219<br>\nХвала &nbsp;хоробрим! &nbsp;Одного &nbsp;між &nbsp;них<br>\nЯ &nbsp;не &nbsp;забуду. &nbsp;Приязний &nbsp;Жовтобрюх,<br>\nЗберігши &nbsp;гідність &nbsp;променів &nbsp;ясних<br>\nСеред &nbsp;лукавства &nbsp;й &nbsp;підшептів &nbsp;недобрих,<br>\nСтояв &nbsp;за &nbsp;правду &nbsp;між &nbsp;єхидних &nbsp;тих,<br>\nЩо &nbsp;всюди &nbsp;лазили: &nbsp;немов &nbsp;по &nbsp;кобрах,<br>\nПлигали &nbsp;в &nbsp;підступі &nbsp;й &nbsp;собачий &nbsp;нюх,<br>\nУбравши &nbsp;в &nbsp;лестощі, &nbsp;пускали &nbsp;в &nbsp;рух.<br>\n<br>\n220<br>\nГригорій &nbsp;добре &nbsp;знав &nbsp;єжовську &nbsp;новість,<br>\nКоли &nbsp;в &nbsp;Яновського &nbsp;новий &nbsp;роман<br>\nЧи &nbsp;в &nbsp;сонцесяйну &nbsp;Винниченка &nbsp;повість<br>\nВглиблявсь, &nbsp;як &nbsp;зайшлий &nbsp;у &nbsp;рясний &nbsp;баштан.<br>\nІ &nbsp;не &nbsp;була &nbsp;ніяка &nbsp;випадковість,<br>\nКоли &nbsp;з &nbsp;Олесем &nbsp;він &nbsp;попав &nbsp;у &nbsp;бран,<br>\nБо &nbsp;за &nbsp;читанням &nbsp;і &nbsp;його &nbsp;зловили<br>\nІ &nbsp;до &nbsp;в'язниці &nbsp;потягли &nbsp;щосили.<br>\n<br>\n221<br>\n\"Кому &nbsp;повім &nbsp;печаль &nbsp;мою...\" &nbsp;Кому<br>\nІз &nbsp;серця &nbsp;виллю &nbsp;велетенське &nbsp;горе?<br>\nІ &nbsp;хто &nbsp;в'язичну, &nbsp;демонську &nbsp;пітьму<br>\nШаблями &nbsp;сяйва &nbsp;на &nbsp;шматки &nbsp;розпоре?<br>\nПоезій &nbsp;книжку &nbsp;спраглому &nbsp;йому,<br>\nЩо &nbsp;звала &nbsp;в &nbsp;даль, &nbsp;у &nbsp;небо &nbsp;неозоре,<br>\nСуддя &nbsp;поставив &nbsp;за &nbsp;найбільший &nbsp;гріх<br>\nІ &nbsp;ще &nbsp;й &nbsp;підняв &nbsp;на &nbsp;прозаїчний &nbsp;сміх.<br>\n<br>\n222<br>\nКому &nbsp;повім &nbsp;журбу &nbsp;мою? &nbsp;Муругий,<br>\nТюремні &nbsp;тижні &nbsp;коротав &nbsp;юнак.<br>\n(Отак &nbsp;в &nbsp;октаві &nbsp;двісті &nbsp;двадцять &nbsp;другій<br>\nІ &nbsp;я &nbsp;тепер, &nbsp;розкинувшись &nbsp;навзнак,<br>\nЛежу &nbsp;й &nbsp;записник &nbsp;повню &nbsp;недолугий,<br>\nСебе &nbsp;питаючи, &nbsp;як &nbsp;той &nbsp;дивак!)<br>\nЯ &nbsp;добре &nbsp;знав &nbsp;тоді, &nbsp;кому &nbsp;печалі<br>\nРекти &nbsp;скорботно &nbsp;в &nbsp;невідвітні &nbsp;далі.<br>\n<br>\n223<br>\nКоли &nbsp;по &nbsp;тижнях, &nbsp;щонайменше &nbsp;трьох,<br>\nДорозрець &nbsp;крикнув: &nbsp;\"Собірайсь &nbsp;с &nbsp;вєщамі!\"<br>\nЯ &nbsp;вже &nbsp;гадав, &nbsp;що &nbsp;брязкітний &nbsp;торох,<br>\nЯк &nbsp;наглий &nbsp;фатум, &nbsp;темний &nbsp;до &nbsp;нестями,<br>\nВістив &nbsp;дорогу &nbsp;ще &nbsp;в &nbsp;темніший &nbsp;льох<br>\nАбо &nbsp;в &nbsp;сибірські &nbsp;мандри &nbsp;поїздами.<br>\nТа &nbsp;диво &nbsp;з &nbsp;див! &nbsp;На &nbsp;вулиці &nbsp;пустій<br>\nЗустріла &nbsp;мати &nbsp;й &nbsp;почала &nbsp;як &nbsp;стій:<br>\n<br>\n224<br>\n\"Тепер &nbsp;отямся &nbsp;й &nbsp;не &nbsp;читай &nbsp;Олеся!\"<br>\nВона &nbsp;з &nbsp;любов'ю &nbsp;мовила &nbsp;мені,<br>\nА &nbsp;я &nbsp;вдихав &nbsp;повітря &nbsp;з &nbsp;піднебесся,<br>\nНеначе &nbsp;стояне &nbsp;в &nbsp;міцнім &nbsp;вині.<br>\nЯ &nbsp;йшов, &nbsp;сп'янілий... &nbsp;Матірне &nbsp;облесся<br>\nПливло, &nbsp;немов &nbsp;напої &nbsp;наливні:<br>\n\"За &nbsp;тебе &nbsp;в &nbsp;обмін, &nbsp;ставши &nbsp;за &nbsp;прохачку,<br>\nДала &nbsp;зі &nbsp;сливами &nbsp;печену &nbsp;качку\".<br>\n<br>\n225<br>\nГолодним &nbsp;бувши, &nbsp;я &nbsp;достотно &nbsp;знав,<br>\nЯк &nbsp;смакувала &nbsp;матірна &nbsp;данина<br>\nТому &nbsp;знавцеві &nbsp;політичних &nbsp;справ,<br>\nЩо &nbsp;качку &nbsp;взяв &nbsp;за &nbsp;визволення &nbsp;сина.<br>\n\"Смачного &nbsp;ївши!\" &nbsp;- &nbsp;в &nbsp;думці &nbsp;я &nbsp;бажав,<br>\nХоча &nbsp;й &nbsp;самого &nbsp;напливала &nbsp;слина...<br>\nО &nbsp;рідна &nbsp;мамо! &nbsp;Той &nbsp;свободи &nbsp;день<br>\nМені &nbsp;дзвенів &nbsp;- &nbsp;як &nbsp;пісня &nbsp;всіх &nbsp;пісень.<br>\n<br>\n226<br>\nДалека &nbsp;мамо, &nbsp;серцеві &nbsp;найближча!<br>\nЯ &nbsp;сльози &nbsp;ллю &nbsp;в &nbsp;канадській &nbsp;чужині,<br>\nКоли &nbsp;згадаю &nbsp;темні &nbsp;попелища,<br>\nЩо &nbsp;вже &nbsp;втонули &nbsp;в &nbsp;буйнім &nbsp;бур'яні.<br>\nТам &nbsp;був &nbsp;наш &nbsp;хутір &nbsp;і &nbsp;- &nbsp;від &nbsp;сонця &nbsp;вища &nbsp;-<br>\nСтояла &nbsp;слива. &nbsp;Райській &nbsp;стороні<br>\nТоді &nbsp;не &nbsp;заздрив &nbsp;я, &nbsp;привітна &nbsp;мамо,<br>\nБо &nbsp;світ &nbsp;мені &nbsp;стелився &nbsp;килимами.<br>\n<br>\n227<br>\nБуло, &nbsp;бувало... &nbsp;Повертавсь &nbsp;юнак<br>\nУ &nbsp;свій &nbsp;гуртожиток &nbsp;- &nbsp;з &nbsp;педінституту.<br>\nЙому &nbsp;провісний &nbsp;появився &nbsp;знак,<br>\nЩо &nbsp;не &nbsp;скорботливу &nbsp;зелену &nbsp;руту,<br>\nА &nbsp;стежку &nbsp;в &nbsp;рожах &nbsp;запевняв &nbsp;і &nbsp;так<br>\nЯкусь &nbsp;таємну &nbsp;віщував &nbsp;могуту:<br>\nДівча &nbsp;з &nbsp;відром, &nbsp;наповненим &nbsp;води,<br>\nЧерез &nbsp;дорогу &nbsp;перейшло &nbsp;в &nbsp;сади.<br>\n<br>\n228<br>\nГригорій &nbsp;жив &nbsp;без &nbsp;давніх &nbsp;забобонів,<br>\nАле &nbsp;нараз &nbsp;його &nbsp;- &nbsp;мов &nbsp;потрясло.<br>\n(Отак &nbsp;у &nbsp;гомоні &nbsp;церковних &nbsp;дзвонів<br>\nВогнем &nbsp;зі &nbsp;сну &nbsp;сполохане &nbsp;село,<br>\nСхопивши &nbsp;відра, &nbsp;пріє &nbsp;з &nbsp;перегонів).<br>\nХлопчині &nbsp;легко &nbsp;й &nbsp;радісно &nbsp;було,<br>\nКоли, &nbsp;минаючи &nbsp;вербу &nbsp;з &nbsp;похилу,<br>\nБіля &nbsp;зупинки &nbsp;він &nbsp;уздрів &nbsp;Людмилу.<br>\n<br>\n229<br>\nВона &nbsp;сиділа &nbsp;з &nbsp;книгою &nbsp;в &nbsp;руках.<br>\nНедбало, &nbsp;знехотя &nbsp;її &nbsp;гортала.<br>\nГригорій &nbsp;жваво, &nbsp;як &nbsp;залізний &nbsp;птах,<br>\nПосипав &nbsp;дотепи &nbsp;- &nbsp;луну &nbsp;з &nbsp;клепала,<br>\nВона &nbsp;ж, &nbsp;тримавши &nbsp;посмішку &nbsp;в &nbsp;устах,<br>\nЗвелась &nbsp;і &nbsp;стак &nbsp;сценічно &nbsp;проказала:<br>\n\"Книжки &nbsp;лежать &nbsp;на &nbsp;лавці, &nbsp;ось &nbsp;на &nbsp;цій &nbsp;-<br>\nЛише &nbsp;потрібний &nbsp;лицар &nbsp;і &nbsp;носій!\"<br>\n<br>\n230<br>\n\"Готов &nbsp;до &nbsp;послуг\", &nbsp;- &nbsp;похопивсь &nbsp;Григорій,<br>\nХоча &nbsp;й &nbsp;подумав, &nbsp;що &nbsp;такий &nbsp;горіх<br>\nНе &nbsp;легко &nbsp;вгризти. &nbsp;Погляди &nbsp;суворі,<br>\nСтавна &nbsp;хода, &nbsp;а &nbsp;груди &nbsp;- &nbsp;йди &nbsp;на &nbsp;гріх!<br>\nСамій &nbsp;Венері &nbsp;в &nbsp;подруги; &nbsp;а &nbsp;зорі<br>\nЯскрились &nbsp;іскрами &nbsp;з &nbsp;орбіт &nbsp;своїх,<br>\nДе &nbsp;жеврів &nbsp;жар, &nbsp;волого-кароокий,<br>\nЛлючи &nbsp;у &nbsp;серце &nbsp;золотий &nbsp;неспокій.<br>\n<br>\n231<br>\nКнижок &nbsp;лежало &nbsp;щонайменше &nbsp;три.<br>\nЯкесь &nbsp;магічне &nbsp;те &nbsp;число &nbsp;справіку.<br>\nЦе &nbsp;з &nbsp;ним, &nbsp;тривким, &nbsp;імперії &nbsp;бери,<br>\nГаси &nbsp;вогонь, &nbsp;пожежу &nbsp;буйнолику;<br>\nНа &nbsp;всі &nbsp;моря, &nbsp;на &nbsp;землі, &nbsp;на &nbsp;вітри<br>\nСтели &nbsp;шляхи, &nbsp;надхненний &nbsp;чоловіку.<br>\nСягнувши &nbsp;в &nbsp;сонці &nbsp;крайньої &nbsp;мети,<br>\nІ &nbsp;до &nbsp;безсмертя &nbsp;можеш &nbsp;перейти.<br>\n<br>\n232<br>\nУзявши &nbsp;книги &nbsp;- &nbsp;півпудові &nbsp;гирі, &nbsp;-<br>\nЮнак &nbsp;подумав: &nbsp;\"От &nbsp;куди &nbsp;попав!<br>\nТут &nbsp;носії &nbsp;не &nbsp;справилися &nbsp;б &nbsp;хитрі\".<br>\nАле &nbsp;що &nbsp;вдієш? &nbsp;Пан &nbsp;або &nbsp;пропав &nbsp;-<br>\nНеси &nbsp;тягар &nbsp;чи &nbsp;вдайсь &nbsp;до &nbsp;гаракирі!<br>\nАчей, &nbsp;у &nbsp;ролі &nbsp;носія &nbsp;вже &nbsp;став.<br>\nТа &nbsp;вір, &nbsp;що &nbsp;й &nbsp;лицарем, &nbsp;нівроку, &nbsp;станеш,<br>\nЯкщо &nbsp;їй &nbsp;серце &nbsp;радістю &nbsp;пораниш.<br>\n<br>\n233<br>\nВони &nbsp;пройшли &nbsp;за &nbsp;рейки, &nbsp;де &nbsp;трамвай<br>\nСобі &nbsp;зупинку &nbsp;добивав &nbsp;на &nbsp;розі,<br>\nІ, &nbsp;ним &nbsp;заїхавши &nbsp;в &nbsp;міський &nbsp;окрай,<br>\nЗійшли &nbsp;на &nbsp;брук, &nbsp;що &nbsp;слався &nbsp;по &nbsp;дорозі,<br>\nЯка &nbsp;вела &nbsp;на &nbsp;квітників &nbsp;розмай.<br>\nПерістий &nbsp;пес &nbsp;їх &nbsp;стрінув &nbsp;на &nbsp;порозі,<br>\nАле, &nbsp;на &nbsp;диво, &nbsp;не &nbsp;хапався &nbsp;\"взять!\",<br>\nМожливо, &nbsp;й &nbsp;він &nbsp;гадав, &nbsp;що &nbsp;входив &nbsp;зять.<br>\n<br>\n234<br>\nЗ &nbsp;обох &nbsp;боків &nbsp;Григорія &nbsp;зустріли;<br>\nЗапахнув &nbsp;в &nbsp;кухні &nbsp;золотавий &nbsp;чай.<br>\nЛюдмила &nbsp;згорда &nbsp;підпускала &nbsp;стріли,<br>\nХоча &nbsp;й &nbsp;не &nbsp;був &nbsp;це &nbsp;в &nbsp;домі &nbsp;обичай.<br>\nІ &nbsp;батько, &nbsp;й &nbsp;мати &nbsp;радо &nbsp;гомоніли &nbsp;-<br>\nЛише &nbsp;бери &nbsp;й &nbsp;до &nbsp;рани &nbsp;прикладай.<br>\nА &nbsp;три &nbsp;важкі &nbsp;томища &nbsp;півпудові<br>\nВгинали &nbsp;лавку &nbsp;- &nbsp;батини &nbsp;дубові!<br>\n<br>\n235<br>\nЯк &nbsp;любо, &nbsp;ясно &nbsp;й &nbsp;затишно &nbsp;було!<br>\nП'янливий &nbsp;пахіт &nbsp;липового &nbsp;чаю,<br>\nВарення &nbsp;з &nbsp;вишень &nbsp;і &nbsp;вітальні &nbsp;тло<br>\nВістили &nbsp;щедро: &nbsp;\"Гостя &nbsp;зустрічаю,<br>\nЧим &nbsp;Бог &nbsp;послав, &nbsp;що &nbsp;в &nbsp;домі &nbsp;наросло\".<br>\nСтарий, &nbsp;бувалий &nbsp;плотогін, &nbsp;безкраю<br>\nПовів &nbsp;розмову &nbsp;- &nbsp;і &nbsp;старий &nbsp;Дніпро<br>\nШумів &nbsp;і &nbsp;хлюпав, &nbsp;несучи &nbsp;добро.<br>\n<br>\n236<br>\nЙому, &nbsp;старому, &nbsp;не &nbsp;один &nbsp;десяток<br>\nМинув &nbsp;на &nbsp;тих &nbsp;порогах &nbsp;навісних,<br>\nЩо &nbsp;брали &nbsp;з &nbsp;лоцманів &nbsp;кривавий &nbsp;взяток,<br>\nАле &nbsp;й &nbsp;щадили &nbsp;непокірних &nbsp;тих,<br>\nЩо &nbsp;вже &nbsp;тепер &nbsp;для &nbsp;хлопців &nbsp;і &nbsp;дівчаток<br>\nБайки &nbsp;розказують... &nbsp;Він &nbsp;скромно &nbsp;стих,<br>\nНемовби &nbsp;вчув, &nbsp;що &nbsp;наговорить &nbsp;вовни<br>\nВеликий &nbsp;міх, &nbsp;по &nbsp;зав'язку &nbsp;преповний.<br>\n<br>\n237<br>\nАле &nbsp;Григорій &nbsp;зразу &nbsp;полюбив<br>\nЦього &nbsp;старого &nbsp;сплавинка &nbsp;оказій;<br>\nУважно &nbsp;слухавши &nbsp;старих, &nbsp;купив<br>\nДовільну &nbsp;приязнь, &nbsp;бо &nbsp;у &nbsp;всякім &nbsp;разі,<br>\nІ &nbsp;батько, &nbsp;й &nbsp;мати, &nbsp;і &nbsp;дочка &nbsp;із &nbsp;див<br>\nНе &nbsp;брались &nbsp;вийти... &nbsp;Я &nbsp;пізніше &nbsp;в &nbsp;Празі<br>\nКолись &nbsp;так &nbsp;слухав, &nbsp;як &nbsp;один &nbsp;дідусь<br>\nБайки &nbsp;гуторив &nbsp;про &nbsp;Куявську &nbsp;Русь.<br>\n<br>\n238<br>\nКоли &nbsp;прощавсь &nbsp;охмелений &nbsp;Григорій<br>\n(Не &nbsp;алкоголем, &nbsp;а &nbsp;красою &nbsp;слів),<br>\nТо &nbsp;мати &nbsp;мовила, &nbsp;неначе &nbsp;в &nbsp;горі:<br>\n\"Заходьте &nbsp;знову... &nbsp;Таж &nbsp;і &nbsp;Бог &nbsp;велів...\"<br>\nЩе &nbsp;й &nbsp;плотогін &nbsp;резонив, &nbsp;як &nbsp;на &nbsp;зборі,<br>\nІ &nbsp;любомудрі &nbsp;небилиці &nbsp;плів.<br>\nЛюдмила &nbsp;ж &nbsp;гордо &nbsp;й &nbsp;стримано &nbsp;мовчала...<br>\nЛише &nbsp;в &nbsp;дворі, &nbsp;пізніш, &nbsp;поцілувала.<br>\n<br>\n239<br>\n\"Це &nbsp;за &nbsp;доставку &nbsp;тяжелезних &nbsp;книг...\" &nbsp;-<br>\nСказала &nbsp;й &nbsp;знову &nbsp;змовкла &nbsp;гордовито.<br>\nГай-гай &nbsp;козаче! &nbsp;Таж &nbsp;і &nbsp;ти &nbsp;не &nbsp;з &nbsp;тих,<br>\nКому &nbsp;ввесь &nbsp;світ &nbsp;- &nbsp;лише &nbsp;мале &nbsp;корито,<br>\nКому &nbsp;не &nbsp;треба &nbsp;вирів &nbsp;золотих.<br>\nЮнак, &nbsp;приймаючи &nbsp;належне &nbsp;мито,<br>\nВулканно &nbsp;вибухнув &nbsp;- &nbsp;як &nbsp;світ &nbsp;колись &nbsp;-<br>\nІ &nbsp;вмить &nbsp;уста &nbsp;в &nbsp;цілункові &nbsp;злились.<br>\n<br>\n240<br>\nО &nbsp;красна &nbsp;ноче, &nbsp;маєстате &nbsp;травня,<br>\nНе &nbsp;випускай &nbsp;князенка &nbsp;з-поза &nbsp;хмар!<br>\nНехай &nbsp;панує &nbsp;темрява &nbsp;прадавня,<br>\nМов &nbsp;на &nbsp;Купала, &nbsp;і &nbsp;сердець &nbsp;пожар<br>\nНехай &nbsp;гогоче &nbsp;в &nbsp;клекотанні &nbsp;славня,<br>\nІ &nbsp;хай &nbsp;сріблом &nbsp;залитий &nbsp;будуар<br>\nЛопоче &nbsp;повним &nbsp;прапором &nbsp;любови &nbsp;-<br>\nЗове &nbsp;до &nbsp;сонця, &nbsp;до &nbsp;буття &nbsp;обнови!<br>\n<br>\n241<br>\nО &nbsp;красний &nbsp;гридню, &nbsp;місяцю &nbsp;ясний!<br>\nСвіти &nbsp;на &nbsp;землю &nbsp;смугами &nbsp;рясними,<br>\nКоли &nbsp;знамена &nbsp;буйної &nbsp;весни<br>\nСкрашають &nbsp;путь &nbsp;(тоді &nbsp;найгірші &nbsp;рими<br>\nДвзенять &nbsp;могутньо &nbsp;й &nbsp;гордо &nbsp;з &nbsp;далини),<br>\nЯрій &nbsp;загравою &nbsp;над &nbsp;молодими,<br>\nКому &nbsp;Ярило, &nbsp;сповнений &nbsp;снаги,<br>\nДорогу &nbsp;стеле &nbsp;з &nbsp;ярої &nbsp;куги.<br>\n<br>\n242<br>\nО &nbsp;красне &nbsp;сонце! &nbsp;Випливай &nbsp;з-за &nbsp;лісу,<br>\nЯрким &nbsp;нектаром &nbsp;наливай &nbsp;сади,<br>\nПрорвавши &nbsp;зваго &nbsp;темряви &nbsp;сади,<br>\nНехай &nbsp;зачаття &nbsp;прийде &nbsp;на &nbsp;меди<br>\nРослин, &nbsp;дерев, &nbsp;ланів &nbsp;- &nbsp;неначе &nbsp;з &nbsp;плису.<br>\nНехай &nbsp;гуде &nbsp;до &nbsp;села &nbsp;й &nbsp;городи,<br>\nПойнятий &nbsp;сяйвом, &nbsp;переможний &nbsp;славень,<br>\nНемов &nbsp;смарагдово-яскравий &nbsp;травень.<br>\n<br>\n243<br>\n\"Таке &nbsp;завів! &nbsp;- &nbsp;сказав &nbsp;би &nbsp;гуморист. &nbsp;-<br>\nПоцілувався &nbsp;й &nbsp;преться &nbsp;до &nbsp;зачаття.<br>\nДалеко &nbsp;й &nbsp;куцому, &nbsp;що &nbsp;має &nbsp;хист!<br>\nНе &nbsp;встиг &nbsp;добитись &nbsp;до &nbsp;того &nbsp;багаття,<br>\nА &nbsp;вже &nbsp;й &nbsp;- &nbsp;Купала... &nbsp;Ач, &nbsp;який &nbsp;марксист!<br>\nВивчав &nbsp;же &nbsp;діямант... &nbsp;Тепер &nbsp;- &nbsp;під &nbsp;плаття\".<br>\nНехай &nbsp;і &nbsp;так, &nbsp;але &nbsp;в &nbsp;звитяги &nbsp;час<br>\nБуває &nbsp;гетьманом &nbsp;і &nbsp;козопас.<br>\n<br>\n244<br>\nЮнак &nbsp;трамваєм &nbsp;повертавсь &nbsp;додому<br>\n(Тоді &nbsp;студенти &nbsp;ще &nbsp;не &nbsp;мали &nbsp;авт)<br>\nУ &nbsp;саме &nbsp;досвіта, &nbsp;забувши &nbsp;втому,<br>\nІ &nbsp;серцем &nbsp;чув, &nbsp;що &nbsp;він &nbsp;- &nbsp;як &nbsp;астронавт &nbsp;-<br>\nЛетить &nbsp;в &nbsp;якомусь &nbsp;просторі &nbsp;пустому,<br>\nЩоб &nbsp;до &nbsp;Венери &nbsp;досягти &nbsp;на &nbsp;равт,<br>\nА &nbsp;потім &nbsp;ту &nbsp;богиню &nbsp;обійняти<br>\nІ &nbsp;- &nbsp;будь &nbsp;жоною &nbsp;- &nbsp;простелити &nbsp;шати.<br>\n<br>\n245<br>\nУже &nbsp;світало, &nbsp;і &nbsp;на &nbsp;сонця &nbsp;схід<br>\nПливла, &nbsp;як &nbsp;човен, &nbsp;золотиста &nbsp;хмарка,<br>\nКрилом &nbsp;черкаючи &nbsp;синястий &nbsp;звід,<br>\nТо &nbsp;витягаючись &nbsp;уздовж, &nbsp;як &nbsp;чарка,<br>\nТо &nbsp;знов &nbsp;повніючи, &nbsp;йдучи &nbsp;на &nbsp;спід.<br>\nВ &nbsp;трамваї &nbsp;порожньо, &nbsp;лише &nbsp;хамарка<br>\nВ &nbsp;кутку &nbsp;якийсь &nbsp;півсонний &nbsp;вартівник:<br>\nВідбув &nbsp;нічний &nbsp;постій &nbsp;і &nbsp;з &nbsp;варти &nbsp;зник.<br>\n<br>\n246<br>\nУже &nbsp;вогні &nbsp;по &nbsp;всьому &nbsp;Дніпрогресі<br>\nПоволі &nbsp;меркли &nbsp;на &nbsp;тонких &nbsp;стовпах,<br>\nЗненагла &nbsp;блідли, &nbsp;пригасали &nbsp;в &nbsp;плесі,<br>\nСиняві &nbsp;трохи &nbsp;ставши &nbsp;попервах;<br>\nСтожари &nbsp;зір &nbsp;світліли &nbsp;в &nbsp;піднебессі,<br>\nДе &nbsp;навіть &nbsp;Марс, &nbsp;який &nbsp;багрів &nbsp;на &nbsp;страх,<br>\nРобився &nbsp;зовсім &nbsp;не &nbsp;страшним &nbsp;нікому<br>\nІ &nbsp;погасав &nbsp;у &nbsp;неба &nbsp;склі &nbsp;лункому.<br>\n<br>\n247<br>\nДніпрові &nbsp;ранки! &nbsp;Не &nbsp;забуду &nbsp;вас<br>\nНі &nbsp;в &nbsp;Каліфорнії, &nbsp;ані &nbsp;в &nbsp;Канаді,<br>\nАні &nbsp;в &nbsp;Австралії, &nbsp;де &nbsp;в &nbsp;гожий &nbsp;час<br>\nМене &nbsp;ганяло &nbsp;по &nbsp;мандрівній &nbsp;зваді.<br>\nЯ &nbsp;вас, &nbsp;посталих &nbsp;з &nbsp;Ольбії &nbsp;окрас,<br>\nУ &nbsp;серці, &nbsp;вірному &nbsp;палкій &nbsp;принаді,<br>\nНосити &nbsp;буду, &nbsp;наче &nbsp;скитський &nbsp;міт,<br>\nБо &nbsp;над &nbsp;усе &nbsp;люблю &nbsp;ранковий &nbsp;світ.<br>\n<br>\n248<br>\nКоли &nbsp;в &nbsp;гуртожиток &nbsp;юнак &nbsp;заходив &nbsp;-<br>\nПоспати &nbsp;вдосвіта &nbsp;годин &nbsp;зо &nbsp;дві, &nbsp;-<br>\nНемов &nbsp;на &nbsp;святі &nbsp;визволу &nbsp;народів,<br>\nЙому &nbsp;шуміло &nbsp;хмільно &nbsp;в &nbsp;голові:<br>\nНемов &nbsp;Дніпро &nbsp;він &nbsp;плавма &nbsp;перебродив<br>\nІ &nbsp;за &nbsp;пороги &nbsp;давні, &nbsp;вікові,<br>\nЧиї &nbsp;наймення &nbsp;знав &nbsp;Багрянородний,<br>\nРуками &nbsp;брався, &nbsp;як &nbsp;плавець &nbsp;підводний.<br>\n<br>\n249<br>\nНа &nbsp;ліжко &nbsp;впав &nbsp;натомлений &nbsp;юнак,<br>\nОбнявши &nbsp;подушку... &nbsp;немов &nbsp;Людмилу.<br>\nІ &nbsp;вже &nbsp;не &nbsp;знав, &nbsp;чи &nbsp;з &nbsp;неба &nbsp;Зодіяк<br>\nМетеоритами &nbsp;гатив &nbsp;по &nbsp;схилу,<br>\nЧи &nbsp;то &nbsp;Венера, &nbsp;на &nbsp;таємний &nbsp;знак,<br>\nЙого &nbsp;вела &nbsp;перед &nbsp;камінну &nbsp;брилу,<br>\nЗаклично &nbsp;кажучи: &nbsp;\"Бери &nbsp;й &nbsp;різьби<br>\nСкрижалі &nbsp;радости &nbsp;- &nbsp;як &nbsp;знак &nbsp;доби\".<br>\n<br>\n250<br>\nВін &nbsp;міцно &nbsp;спав &nbsp;- &nbsp;і &nbsp;снився &nbsp;юнакові<br>\nВ &nbsp;малій &nbsp;кімнаті &nbsp;весь &nbsp;космічний &nbsp;світ,<br>\nУсі &nbsp;дива, &nbsp;закляті &nbsp;на &nbsp;підкові,<br>\nВолосожару &nbsp;малиновий &nbsp;цвіт,<br>\nВона, &nbsp;вона, &nbsp;вона &nbsp;в &nbsp;тому &nbsp;садкові,<br>\nЩо &nbsp;налягав &nbsp;понад &nbsp;вербовий &nbsp;пліт.<br>\nВін &nbsp;любо &nbsp;марив &nbsp;про &nbsp;світи &nbsp;провісні.<br>\nТому &nbsp;й &nbsp;лишім &nbsp;його &nbsp;в &nbsp;цій &nbsp;п'ятій &nbsp;пісні.\n\n\n<br><br>\n"
}