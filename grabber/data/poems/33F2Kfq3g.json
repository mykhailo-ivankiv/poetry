{
  "author": "r07fyO21Y",
  "id": "33F2Kfq3g",
  "title": "РОЗМАЙ-ЗІЛЛЯ",
  "link": "metrs_poem.php?poem=10971",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>РОЗМАЙ-ЗІЛЛЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp; &nbsp;І<br>\nТривожна &nbsp;ніч &nbsp;весни, &nbsp;туману &nbsp;й &nbsp;трясовиці,<br>\nМов &nbsp;моторошний &nbsp;цвіт &nbsp;відьомський, &nbsp;розквіта.<br>\nІ &nbsp;струшено &nbsp;з &nbsp;небес &nbsp;на &nbsp;дно &nbsp;студне &nbsp;криниці<br>\nТріпочеться &nbsp;зоря, &nbsp;як &nbsp;риба &nbsp;золота.<br>\n<br>\nДолину &nbsp;сповнює &nbsp;дух &nbsp;м'яти &nbsp;і &nbsp;суниці,<br>\nІ &nbsp;по &nbsp;рясній &nbsp;траві &nbsp;прослалась &nbsp;пишнота<br>\nСпівучих &nbsp;закликів &nbsp;веснянки-гаївниці,<br>\nЇї &nbsp;тужливих &nbsp;скарг &nbsp;на &nbsp;визрілі &nbsp;літа.<br>\n<br>\nДе &nbsp;розцвітає &nbsp;в &nbsp;млі &nbsp;туманних &nbsp;уголовин,<br>\nВогких &nbsp;пахнот, &nbsp;солодких &nbsp;соків &nbsp;повен,<br>\nТой &nbsp;перелесний &nbsp;цвіт, &nbsp;таємний &nbsp;цвіт &nbsp;тирлич, &nbsp;-<br>\n<br>\nХитнувши &nbsp;осиняг, &nbsp;причалив &nbsp;тихо &nbsp;човен.<br>\nДівочий &nbsp;спів &nbsp;стає &nbsp;блажен &nbsp;і &nbsp;снажокровен<br>\nВ &nbsp;передчутті &nbsp;нічних, &nbsp;очікуваних &nbsp;стріч.<br>\n<br>\n &nbsp; &nbsp; &nbsp; &nbsp; &nbsp; &nbsp;ІІ<br>\nОпівночі &nbsp;земля &nbsp;застугоніла<br>\nІ &nbsp;силует &nbsp;їздця &nbsp;відбився &nbsp;у &nbsp;ріці.<br>\nСпинився &nbsp;нагло &nbsp;кінь. &nbsp;Повисла &nbsp;піна &nbsp;біла<br>\nНа &nbsp;садженім &nbsp;сріблом, &nbsp;коштовнім &nbsp;ремінці.<br>\n<br>\nКінь &nbsp;замордований, &nbsp;та &nbsp;постать &nbsp;міцнотіла<br>\nУпертіш &nbsp;хилиться &nbsp;на &nbsp;шитім &nbsp;сідельці.<br>\nКозак &nbsp;затискує &nbsp;гаптовані &nbsp;удила<br>\nВ &nbsp;своїй &nbsp;порепаній, &nbsp;натрудженій &nbsp;руці.<br>\n<br>\nНемов &nbsp;кривий &nbsp;танець &nbsp;нічних &nbsp;хмільних &nbsp;потвор<br>\nЗаплівсь &nbsp;у &nbsp;витворний, &nbsp;вигадливий &nbsp;узор, &nbsp;-<br>\nНад &nbsp;лісом &nbsp;підвелись &nbsp;дівочі &nbsp;співи &nbsp;кличні.<br>\n<br>\nЗійшов &nbsp;з &nbsp;коня &nbsp;козак &nbsp;і &nbsp;заблудивсь &nbsp;у &nbsp;млі,<br>\nДе &nbsp;в &nbsp;дивній &nbsp;тишині &nbsp;проходять &nbsp;по &nbsp;землі<br>\nМовчазні &nbsp;тіні, &nbsp;мляві &nbsp;і &nbsp;величні.<br>\n<br>\n &nbsp; &nbsp; &nbsp; &nbsp; &nbsp; &nbsp;ІІІ<br>\nКінчається &nbsp;ночей &nbsp;вільготних &nbsp;половіння,<br>\nІ &nbsp;круглих &nbsp;зір &nbsp;достиг &nbsp;багатий &nbsp;урожай.<br>\nВ &nbsp;чарованих &nbsp;гаях &nbsp;ти, &nbsp;дівчино, &nbsp;чекай<br>\nСобі &nbsp;ядерного &nbsp;і &nbsp;чистого &nbsp;насіння.<br>\n<br>\nМов &nbsp;келих &nbsp;пінявий, &nbsp;проллялось &nbsp;через &nbsp;край<br>\nЯрких, &nbsp;жадливих &nbsp;снів &nbsp;солодке &nbsp;шумовиння.<br>\nРоздерла &nbsp;на &nbsp;собі &nbsp;своїх &nbsp;прикрас &nbsp;плетіння<br>\nІ &nbsp;гостю &nbsp;зайшлому &nbsp;докинула &nbsp;розмай.<br>\n<br>\nВіддала &nbsp;всю &nbsp;любов &nbsp;забрати &nbsp;в &nbsp;ярий &nbsp;свид,<br>\nУпавши &nbsp;на &nbsp;моріг, &nbsp;розкривши &nbsp;плідні &nbsp;чресла,<br>\nНа &nbsp;запашний &nbsp;землі &nbsp;п'ючи &nbsp;росу &nbsp;і &nbsp;піт.<br>\n<br>\nА &nbsp;потім &nbsp;підвелась, &nbsp;пішла,і &nbsp;їй &nbsp;услід<br>\nПокірлива &nbsp;луна, &nbsp;мов &nbsp;марний &nbsp;дар, &nbsp;понесла<br>\nПрощальний &nbsp;тихий &nbsp;клич &nbsp;і &nbsp;дальній &nbsp;стук &nbsp;копит.<br><br><em>1926</em>\n\n\n<br><br>\n"
}