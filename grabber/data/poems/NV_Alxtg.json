{
  "author": "PlreSv70",
  "id": "NV_Alxtg",
  "title": "МАЗЕПА  I",
  "link": "metrs_poem.php?poem=3200",
  "html": "\n<h4></h4>\n\n<a href=\"/metrs.php?id=133&amp;type=tvorch\" class=\"redhr1\">Творчість</a> |\n<a href=\"/metrs.php?id=133&amp;type=biogr\" class=\"redhr1\">Біографія</a> |\n<a href=\"/metrs.php?id=133&amp;type=critiques\" class=\"redhr1\">Критика</a>\n\n<h4>МАЗЕПА  I</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;од &nbsp;зорі &nbsp;і &nbsp;до &nbsp;зорі &nbsp;<br>\nПри &nbsp;королівському &nbsp;дворі &nbsp;<br>\nТанки &nbsp;й &nbsp;музики &nbsp;без &nbsp;перерви… &nbsp;<br>\nТам &nbsp;очі &nbsp;хвилюють &nbsp;нерви… &nbsp;<br>\nІ &nbsp;під &nbsp;крилами &nbsp;віт &nbsp;густих &nbsp;<br>\nУ &nbsp;тьмі &nbsp;алей &nbsp;цілунки &nbsp;й &nbsp;сміх. &nbsp;<br>\n<br>\nТам &nbsp;у &nbsp;далекім &nbsp;зор &nbsp;огні &nbsp;<br>\nВсе &nbsp;ходять &nbsp;лицарі &nbsp;ясні, &nbsp;<br>\nМов &nbsp;рух &nbsp;меча, &nbsp;метке &nbsp;їх &nbsp;слово. &nbsp;<br>\nІ &nbsp;паж &nbsp;між &nbsp;ними &nbsp;чорнобровий, &nbsp;<br>\nМов &nbsp;тінь, &nbsp;легким &nbsp;блукає &nbsp;кроком, &nbsp;<br>\nТакий &nbsp;стрункий &nbsp;і &nbsp;одинокий. &nbsp;<br>\nВ &nbsp;його &nbsp;очах &nbsp;туман, &nbsp;вогонь… &nbsp;<br>\nХто &nbsp;він &nbsp;такий, &nbsp;як &nbsp;звать &nbsp;його? &nbsp;<br>\nВін &nbsp;задививсь &nbsp;у &nbsp;ночі &nbsp;тьму, &nbsp;<br>\nПритис &nbsp;до &nbsp;пліч &nbsp;вузькі &nbsp;долоні, &nbsp;<br>\nІ &nbsp;чорні &nbsp;кучері &nbsp;на &nbsp;скроні &nbsp;<br>\nУпали &nbsp;хвилями &nbsp;йому. &nbsp;<br>\nНа &nbsp;бархат &nbsp;вій, &nbsp;на &nbsp;владні &nbsp;очі &nbsp;<br>\nВже &nbsp;не &nbsp;одна &nbsp;молилась &nbsp;панна, &nbsp;<br>\nЗорею &nbsp;тихою &nbsp;цвіла, &nbsp;<br>\nІ &nbsp;перед &nbsp;гордою &nbsp;красою, &nbsp;<br>\nНепереможною &nbsp;такою, &nbsp;<br>\nВстоять &nbsp;ні &nbsp;одна &nbsp;не &nbsp;могла &nbsp;<br>\nІ &nbsp;потім &nbsp;вічно &nbsp;пам'ятала. &nbsp;<br>\nВін &nbsp;панн &nbsp;жінки &nbsp;не &nbsp;відставали… &nbsp;<br>\nВін &nbsp;дарував &nbsp;на &nbsp;мить &nbsp;любов &nbsp;<br>\nІ &nbsp;знов, &nbsp;байдужий, &nbsp;далі &nbsp;йшов. &nbsp;<br>\n<br>\nКуди &nbsp;він &nbsp;чорною &nbsp;стрілою, &nbsp;<br>\nНемов &nbsp;летить &nbsp;на &nbsp;фоні &nbsp;ночі, &nbsp;<br>\nЩо &nbsp;загубив, &nbsp;чого &nbsp;він &nbsp;хоче &nbsp;<br>\nТут, &nbsp;над &nbsp;північною &nbsp;рікою? &nbsp;<br>\nКого &nbsp;він &nbsp;жде &nbsp;і &nbsp;відкіля &nbsp;<br>\nУ &nbsp;тихім &nbsp;парку &nbsp;короля? &nbsp;<br>\n<br>\nТа &nbsp;обриває &nbsp;думки &nbsp;лет &nbsp;<br>\nТонкий &nbsp;і &nbsp;ніжний &nbsp;силует, &nbsp;<br>\nЩо &nbsp;в &nbsp;тьмі &nbsp;все &nbsp;ближче &nbsp;і &nbsp;чіткіше… &nbsp;<br>\nЦе &nbsp;— &nbsp;пані &nbsp;Зося, &nbsp;удова, &nbsp;<br>\nЛюбов &nbsp;Мазепи &nbsp;чергова. &nbsp;<br>\nВона &nbsp;іде &nbsp;і &nbsp;швидко &nbsp;дише &nbsp;<br>\n(Звичайно, &nbsp;буде &nbsp;тет-а-тет…), &nbsp;<br>\nЯкий &nbsp;вибагливий &nbsp;поет &nbsp;<br>\nТаку &nbsp;красу &nbsp;вікам &nbsp;опише, &nbsp;<br>\nЩоб &nbsp;самому &nbsp;з &nbsp;собою &nbsp;в &nbsp;ґерці &nbsp;<br>\nНе &nbsp;вмерти &nbsp;од &nbsp;розриву &nbsp;серця? &nbsp;<br>\nЦей &nbsp;стан, &nbsp;ходу &nbsp;і &nbsp;тіні &nbsp;ці, &nbsp;<br>\nЩо &nbsp;на &nbsp;волоссі &nbsp;й &nbsp;на &nbsp;лиці… &nbsp;<br>\nТаке &nbsp;лице &nbsp;— &nbsp;сія &nbsp;неначе… &nbsp;<br>\nЦе &nbsp;треба &nbsp;мацати &nbsp;і &nbsp;бачить… &nbsp;<br>\n<br>\nЩо &nbsp;перед &nbsp;ним &nbsp;Еллади &nbsp;міти? &nbsp;<br>\n(Пахтить &nbsp;під &nbsp;місяцем &nbsp;левкой…) &nbsp;<br>\nЦі &nbsp;губи &nbsp;й &nbsp;плечі &nbsp;треба &nbsp;пити, &nbsp;<br>\nЯк &nbsp;мед, &nbsp;вино &nbsp;і &nbsp;молоко. &nbsp;<br>\nТремтить &nbsp;під &nbsp;місяцем &nbsp;волосся… &nbsp;<br>\n<br>\nМАЗЕПА &nbsp;<br>\n<br>\nАх, &nbsp;пані &nbsp;Зосю, &nbsp;пані &nbsp;Зосю! &nbsp;<br>\nХтось &nbsp;все &nbsp;життя &nbsp;моє &nbsp;кляне, &nbsp;<br>\nЩо &nbsp;ви &nbsp;так &nbsp;мучите &nbsp;мене! &nbsp;<br>\n<br>\nЗОСЯ &nbsp;<br>\n<br>\nЯ &nbsp;ледве &nbsp;вирвалась, &nbsp;мій &nbsp;любий! &nbsp;<br>\nВін &nbsp;тис &nbsp;мене &nbsp;в &nbsp;кутку &nbsp;так &nbsp;грубо, &nbsp;<br>\nПитав: &nbsp;“Його &nbsp;а &nbsp;чи &nbsp;моя?” &nbsp;<br>\nДзвеніли &nbsp;струни &nbsp;і &nbsp;остроги, &nbsp;<br>\nВін &nbsp;не &nbsp;соромився &nbsp;нічого… &nbsp;<br>\nЯ &nbsp;затулялася &nbsp;рукою… &nbsp;<br>\n<br>\nМАЗЕПА &nbsp;<br>\n<br>\nІ &nbsp;от, &nbsp;нарешті, &nbsp;я &nbsp;з &nbsp;тобою! &nbsp;<br>\n<br>\nЗОСЯ &nbsp;<br>\n<br>\nЗ &nbsp;тобою, &nbsp;орле &nbsp;мій &nbsp;ясний!.. &nbsp;<br>\nА &nbsp;той &nbsp;противний &nbsp;і &nbsp;немилий. &nbsp;<br>\n<br>\nСвітили &nbsp;зорі &nbsp;з &nbsp;вишини, &nbsp;<br>\nВбрання &nbsp;ритмічно &nbsp;шелестіло, &nbsp;<br>\nСтегно &nbsp;оголене &nbsp;біліло, &nbsp;<br>\nЗітхали &nbsp;трави &nbsp;і &nbsp;вони… &nbsp;<br>\nСвітили &nbsp;зорі &nbsp;з &nbsp;вишини… &nbsp;<br>\n<br>\nВін &nbsp;цілував &nbsp;і &nbsp;губи &nbsp;й &nbsp;брови, &nbsp;<br>\nА &nbsp;потім &nbsp;стало &nbsp;ніяково &nbsp;<br>\nЙ &nbsp;не &nbsp;так &nbsp;бажані &nbsp;плечі &nbsp;й &nbsp;грудь… &nbsp;<br>\n<br>\nМАЗЕПА &nbsp;<br>\n<br>\nТут &nbsp;небезпечно &nbsp;довго &nbsp;буть, &nbsp;<br>\nПобачить &nbsp;можуть… &nbsp;<br>\n<br>\nЗОСЯ &nbsp;<br>\n<br>\nЩе, &nbsp;мій &nbsp;любий!.. &nbsp;<br>\nУ &nbsp;цій &nbsp;зеленій &nbsp;тишині &nbsp;<br>\nЗ &nbsp;тобою &nbsp;солодко &nbsp;мені. &nbsp;<br>\n<br>\nІ &nbsp;паж &nbsp;летить. &nbsp;Та &nbsp;вже &nbsp;не &nbsp;те &nbsp;<br>\nЇї &nbsp;волосся &nbsp;золоте, &nbsp;<br>\nІ &nbsp;поцілунки &nbsp;Зосі &nbsp;ревні &nbsp;<br>\nЙому &nbsp;нудні &nbsp;і &nbsp;неприємні. &nbsp;<br>\n<br>\nМАЗЕПА &nbsp;<br>\n<br>\nХодім, &nbsp;кохана! &nbsp;<br>\n<br>\nЗОСЯ &nbsp;<br>\n<br>\nЩо &nbsp;ж, &nbsp;ходім. &nbsp;<br>\n<br>\nСпокійно &nbsp;серце &nbsp;в &nbsp;нього &nbsp;стука, &nbsp;<br>\nІ &nbsp;на &nbsp;обличчі &nbsp;молодім &nbsp;<br>\nІван &nbsp;хова &nbsp;холодну &nbsp;скуку. &nbsp;<br>\nВ &nbsp;його &nbsp;очах &nbsp;— &nbsp;осінній &nbsp;став. &nbsp;<br>\nВін &nbsp;не &nbsp;знайшов, &nbsp;чого &nbsp;чекав. &nbsp;<br>\n<br>\nМАЗЕПА &nbsp;<br>\n<br>\nНе &nbsp;плачте, &nbsp;Зосю!.. &nbsp;<br>\n<br>\nІ &nbsp;у &nbsp;тьмі &nbsp;<br>\nПропали &nbsp;тіні &nbsp;їх &nbsp;німі… &nbsp;<br>\nІ &nbsp;тільки &nbsp;мертво &nbsp;пахла &nbsp;м'ята, &nbsp;<br>\nТам, &nbsp;де &nbsp;трава &nbsp;була &nbsp;прим'ята. &nbsp;<br>\nТа &nbsp;ми, &nbsp;читачу &nbsp;мій &nbsp;коханий, &nbsp;<br>\nОд &nbsp;них &nbsp;не &nbsp;будем &nbsp;одставать &nbsp;<br>\nІ &nbsp;хоч &nbsp;незручно &nbsp;підглядать, &nbsp;<br>\nАле &nbsp;усе &nbsp;нам &nbsp;треба &nbsp;знать. &nbsp;<br>\nІ &nbsp;в &nbsp;глибину &nbsp;алей &nbsp;туманну &nbsp;<br>\nМи &nbsp;йдем &nbsp;за &nbsp;Зосею &nbsp;і &nbsp;Йваном. &nbsp;<br>\n<br>\nДе &nbsp;тане &nbsp;звук, &nbsp;і &nbsp;думка, &nbsp;й &nbsp;слово, &nbsp;<br>\nБезмовних &nbsp;зір &nbsp;пливе &nbsp;ріка. &nbsp;<br>\nА &nbsp;тут &nbsp;на &nbsp;талії &nbsp;чудовій &nbsp;<br>\nБайдужа &nbsp;Йванова &nbsp;рука. &nbsp;<br>\nІ &nbsp;мовчки &nbsp;проклина &nbsp;свій &nbsp;стан &nbsp;<br>\nМій &nbsp;чорнобровий &nbsp;Дон-Жуан. &nbsp;<br>\nАле &nbsp;відвертістю &nbsp;образить &nbsp;<br>\nНе &nbsp;може &nbsp;він &nbsp;двора &nbsp;окрасу. &nbsp;<br>\n<br>\nІ &nbsp;стан &nbsp;пригноблений &nbsp;Івана &nbsp;<br>\nПомітила &nbsp;на &nbsp;мить &nbsp;кохана. &nbsp;<br>\nВони &nbsp;ідуть &nbsp;під &nbsp;тьмою &nbsp;арк, &nbsp;<br>\nІ &nbsp;слуха &nbsp;Зосю &nbsp;тихий &nbsp;парк. &nbsp;<br>\n<br>\nЗОСЯ &nbsp;<br>\n<br>\nТепер &nbsp;мені &nbsp;все &nbsp;ясно &nbsp;стало. &nbsp;<br>\nТа &nbsp;я &nbsp;ніколи &nbsp;не &nbsp;чекала, &nbsp;<br>\nЩоб &nbsp;можна &nbsp;швидко &nbsp;так &nbsp;забуть, &nbsp;<br>\nІ, &nbsp;як &nbsp;непотріб, &nbsp;одшпурнуть &nbsp;<br>\nТу, &nbsp;що &nbsp;усім &nbsp;ризикувала &nbsp;<br>\nЙ &nbsp;коханкою, &nbsp;рабою &nbsp;стала &nbsp;<br>\nВ &nbsp;гіркий &nbsp;і &nbsp;радісний &nbsp;цей &nbsp;час, &nbsp;<br>\nЖорстокий &nbsp;хлопчику, &nbsp;для &nbsp;вас! &nbsp;<br>\nАле &nbsp;чужа &nbsp;мені &nbsp;журба, &nbsp;<br>\nБо &nbsp;жінка &nbsp;я, &nbsp;а &nbsp;не &nbsp;раба. &nbsp;<br>\nСобі &nbsp;я &nbsp;добре &nbsp;ціну &nbsp;знаю, &nbsp;<br>\nНе &nbsp;шлю &nbsp;на &nbsp;вас &nbsp;небесних &nbsp;кар &nbsp;<br>\nІ &nbsp;за &nbsp;образу &nbsp;вибачаю, &nbsp;<br>\nДо &nbsp;зобачення, &nbsp;оревуар! &nbsp;<br>\n<br>\nЧому &nbsp;ж &nbsp;Мазепі &nbsp;стало &nbsp;спорзно, &nbsp;<br>\nВін &nbsp;потонув, &nbsp;немов &nbsp;у &nbsp;транс? &nbsp;<br>\nБожественний &nbsp;і &nbsp;граціозний &nbsp;<br>\nЇї &nbsp;прощальний &nbsp;реверанс &nbsp;<br>\nУсе &nbsp;в &nbsp;очах &nbsp;йому &nbsp;стоїть… &nbsp;<br>\nТа &nbsp;не &nbsp;вернуть &nbsp;розбиту &nbsp;мить. &nbsp;<br>\n<br>\nМАЗЕПА &nbsp;<br>\n<br>\nНу, &nbsp;що &nbsp;ж! &nbsp;Я &nbsp;знаю &nbsp;вже &nbsp;давно, &nbsp;<br>\nЩо &nbsp;набрида &nbsp;одне &nbsp;вино. &nbsp;<br>\nЦе &nbsp;над &nbsp;красою &nbsp;не &nbsp;наруга. &nbsp;<br>\nВ &nbsp;моїй &nbsp;душі &nbsp;єдине &nbsp;гасло: &nbsp;<br>\nНе &nbsp;засмагатися &nbsp;удруге &nbsp;<br>\nІз &nbsp;люльки, &nbsp;що &nbsp;уже &nbsp;погасла. &nbsp;<br>\n<br>\nНа &nbsp;листі &nbsp;місячний &nbsp;іней &nbsp;<br>\nПовиснув &nbsp;срібною &nbsp;фатою &nbsp;<br>\nТам, &nbsp;де &nbsp;походкою &nbsp;легкою &nbsp;<br>\nІван &nbsp;блукає &nbsp;між &nbsp;гостей, &nbsp;<br>\nНемов &nbsp;шука &nbsp;нових &nbsp;пригод. &nbsp;<br>\nМов &nbsp;ельфів &nbsp;мрійний &nbsp;хоровод, &nbsp;<br>\nТам &nbsp;пари &nbsp;ніжні &nbsp;і &nbsp;щасливі &nbsp;<br>\nІдуть &nbsp;направо &nbsp;і &nbsp;наліво, &nbsp;<br>\nЩоб &nbsp;десь, &nbsp;забувши &nbsp;часу &nbsp;лік, &nbsp;<br>\nЗійтись &nbsp;чи &nbsp;розійтись &nbsp;навік. &nbsp;<br>\nТа &nbsp;в &nbsp;парку &nbsp;буть &nbsp;не &nbsp;можна &nbsp;Йвану, &nbsp;<br>\nВін &nbsp;королівський &nbsp;паж &nbsp;коханий, &nbsp;<br>\nІ &nbsp;од &nbsp;зорі &nbsp;і &nbsp;до &nbsp;зорі &nbsp;<br>\nВін &nbsp;мусить &nbsp;буть &nbsp;при &nbsp;королі, &nbsp;<br>\nКоли &nbsp;вино &nbsp;рікою &nbsp;ллється. &nbsp;<br>\nКороль &nbsp;всміхнувсь, &nbsp;і &nbsp;паж &nbsp;сміється, &nbsp;<br>\nВін &nbsp;зна &nbsp;заздалегідь, &nbsp;здаля &nbsp;<br>\nУсі &nbsp;капризи &nbsp;короля, &nbsp;<br>\nВін &nbsp;зна &nbsp;усі &nbsp;його &nbsp;секрети. &nbsp;<br>\nКому &nbsp;завидна &nbsp;доля &nbsp;ця? &nbsp;<br>\nНе &nbsp;тільки &nbsp;подавать &nbsp;штиблети, &nbsp;<br>\nА &nbsp;подавать &nbsp;іще &nbsp;й &nbsp;серця, &nbsp;— &nbsp;<br>\nВодити &nbsp;дам &nbsp;вночі &nbsp;і &nbsp;днем &nbsp;<br>\nНа &nbsp;рандеву &nbsp;із &nbsp;королем, &nbsp;<br>\nЗабувши &nbsp;сон, &nbsp;любов, &nbsp;утому, &nbsp;<br>\nІ, &nbsp;як &nbsp;могила, &nbsp;буть &nbsp;при &nbsp;тому, &nbsp;<br>\nХодить &nbsp;навшпиньках &nbsp;день &nbsp;за &nbsp;днем, &nbsp;<br>\nКоротше &nbsp;— &nbsp;бути &nbsp;холуєм. &nbsp;<br>\nА &nbsp;Йвану &nbsp;заздрили, &nbsp;ще &nbsp;й &nbsp;як! &nbsp;<br>\nІ &nbsp;чув &nbsp;не &nbsp;раз &nbsp;мій &nbsp;чорнобровий: &nbsp;<br>\n— &nbsp;Паж &nbsp;— &nbsp;українець, &nbsp;круль &nbsp;— &nbsp;поляк?! &nbsp;<br>\nТа &nbsp;де &nbsp;це &nbsp;видано, &nbsp;панове? &nbsp;<br>\nАле &nbsp;сказать &nbsp;не &nbsp;сміли &nbsp;крулю, &nbsp;<br>\nБо &nbsp;круль &nbsp;Івана &nbsp;полюбив &nbsp;<br>\nЗа &nbsp;голос &nbsp;ніжний, &nbsp;наче &nbsp;спів, &nbsp;<br>\nЗа &nbsp;руки &nbsp;бархатні &nbsp;і &nbsp;чулі, &nbsp;<br>\nЗа &nbsp;ґречно &nbsp;зроблений &nbsp;уклін, &nbsp;<br>\nІ &nbsp;що &nbsp;такий &nbsp;пригожий &nbsp;він. &nbsp;<br>\nЙ &nbsp;Мазепа &nbsp;— &nbsp;шляхтич &nbsp;з &nbsp;України &nbsp;— &nbsp;<br>\nТеж &nbsp;полюбив &nbsp;любов'ю &nbsp;сина, &nbsp;<br>\nА &nbsp;не &nbsp;любов'ю &nbsp;холуя. &nbsp;<br>\n<br>\nВін &nbsp;подає &nbsp;йому &nbsp;вино: &nbsp;<br>\n“Паж &nbsp;і &nbsp;холуй… &nbsp;не &nbsp;все &nbsp;одно!..” &nbsp;— &nbsp;<br>\nТак &nbsp;дума &nbsp;Йван &nbsp;під &nbsp;чарок &nbsp;дзвін. &nbsp;<br>\n“Я &nbsp;хочу &nbsp;буть &nbsp;таким, &nbsp;як &nbsp;він, &nbsp;<br>\nДе &nbsp;народивсь &nbsp;і &nbsp;виріс &nbsp;я, &nbsp;<br>\nТам, &nbsp;де &nbsp;Україна &nbsp;моя!..” &nbsp;<br>\n<br>\nХтось &nbsp;відповів &nbsp;на &nbsp;влучне &nbsp;слово, &nbsp;<br>\nКруль &nbsp;засміявся &nbsp;сивобровий, &nbsp;<br>\nІз &nbsp;ним &nbsp;сміється &nbsp;заля &nbsp;вся, &nbsp;<br>\nМов &nbsp;буря, &nbsp;що &nbsp;шумить &nbsp;над &nbsp;степом… &nbsp;<br>\nІ &nbsp;не &nbsp;сміється &nbsp;лиш &nbsp;Мазепа. &nbsp;<br>\n<br>\nКОРОЛЬ &nbsp;<br>\n<br>\nЧого &nbsp;задумався, &nbsp;мій &nbsp;паже? &nbsp;<br>\nОбридли, &nbsp;мо' &nbsp;красуні &nbsp;наші, &nbsp;<br>\nЩо &nbsp;за &nbsp;усмішку &nbsp;їх &nbsp;єдину &nbsp;<br>\nІшов &nbsp;не &nbsp;оден &nbsp;до &nbsp;загину &nbsp;<br>\nІ &nbsp;зараз &nbsp;не &nbsp;один &nbsp;би &nbsp;вмер… &nbsp;<br>\nЧи, &nbsp;може, &nbsp;ти &nbsp;згадав &nbsp;тепер &nbsp;<br>\nПро &nbsp;чорноброву &nbsp;Марусину, &nbsp;<br>\nЩо &nbsp;десь &nbsp;забув &nbsp;і &nbsp;загубив? &nbsp;<br>\n<br>\nМАЗЕПА &nbsp;<br>\n<br>\nНі, &nbsp;я &nbsp;згадав &nbsp;про &nbsp;Україну, &nbsp;<br>\nКозацьку &nbsp;волю &nbsp;і &nbsp;орлів… &nbsp;<br>\nПро &nbsp;дальній &nbsp;плач, &nbsp;і &nbsp;сміх, &nbsp;і &nbsp;спів, &nbsp;<br>\nПро &nbsp;дідний &nbsp;шум &nbsp;і &nbsp;верб, &nbsp;і &nbsp;трав… &nbsp;<br>\nКозацьку &nbsp;волю &nbsp;я &nbsp;згадав!.. &nbsp;<br>\nТам &nbsp;дзвін &nbsp;копит, &nbsp;і &nbsp;крик, &nbsp;і &nbsp;постріл, &nbsp;<br>\nТам &nbsp;шаблі &nbsp;рух &nbsp;меткий &nbsp;і &nbsp;гострий… &nbsp;<br>\nНа &nbsp;бунтівливій &nbsp;оболоні &nbsp;<br>\nЖивуть &nbsp;там &nbsp;бурею &nbsp;яркою, &nbsp;<br>\nІ &nbsp;золоті &nbsp;зорі &nbsp;долоні &nbsp;<br>\nТремтять &nbsp;над &nbsp;синьою &nbsp;рікою, &nbsp;<br>\nМов &nbsp;хочуть &nbsp;впасти &nbsp;в &nbsp;серебро… &nbsp;<br>\nІ &nbsp;зветься &nbsp;та &nbsp;ріка &nbsp;Дніпро. &nbsp;<br>\nТам &nbsp;у &nbsp;ясному &nbsp;хороводі &nbsp;<br>\nДівчата &nbsp;чайками… &nbsp;<br>\n<br>\nКОРОЛЬ &nbsp;<br>\n<br>\nНу, &nbsp;годі… &nbsp;<br>\nЯ &nbsp;бачу, &nbsp;ти &nbsp;не &nbsp;тільки &nbsp;паж, &nbsp;<br>\nАле &nbsp;й &nbsp;поетом &nbsp;бути &nbsp;можеш. &nbsp;<br>\nТвої &nbsp;слова, &nbsp;як &nbsp;зорі &nbsp;й &nbsp;рожі, &nbsp;<br>\nВ &nbsp;них &nbsp;і &nbsp;любов, &nbsp;і &nbsp;туга, &nbsp;й &nbsp;гнів… &nbsp;<br>\nБач, &nbsp;як &nbsp;усіх &nbsp;заворожив… &nbsp;<br>\n<br>\nІ &nbsp;круль &nbsp;повів &nbsp;навколо &nbsp;оком. &nbsp;<br>\nУсі &nbsp;задумались &nbsp;глибоко, &nbsp;<br>\nУ &nbsp;всіх &nbsp;під &nbsp;віями &nbsp;гроза… &nbsp;<br>\nІ &nbsp;пишний &nbsp;палац &nbsp;іщеза… &nbsp;<br>\nА &nbsp;там &nbsp;за &nbsp;муром &nbsp;— &nbsp;сурми, &nbsp;коні… &nbsp;<br>\nШумлять &nbsp;знамена, &nbsp;вітер &nbsp;віє, &nbsp;<br>\nЗапахла &nbsp;кров'ю &nbsp;вже &nbsp;земля… &nbsp;<br>\nТа &nbsp;владний &nbsp;голос &nbsp;короля &nbsp;<br>\nЇх &nbsp;поверта &nbsp;із &nbsp;царства &nbsp;мрії. &nbsp;<br>\nВони &nbsp;у &nbsp;залі. &nbsp;Що &nbsp;за &nbsp;жах? &nbsp;<br>\nЙ &nbsp;замість &nbsp;шабель &nbsp;— &nbsp;чарки &nbsp;в &nbsp;руках. &nbsp;<br>\nЇм &nbsp;світло &nbsp;ранньої &nbsp;зорі &nbsp;<br>\nВ &nbsp;очах &nbsp;— &nbsp;кривавою &nbsp;рікою… &nbsp;<br>\n<br>\nГОЛОС &nbsp;<br>\n<br>\nАх, &nbsp;ці &nbsp;лайдацькі &nbsp;кобзарі! &nbsp;<br>\nІ &nbsp;тут &nbsp;нема &nbsp;від &nbsp;них &nbsp;покою… &nbsp;<br>\nНу &nbsp;що &nbsp;робити &nbsp;нам &nbsp;тепер? &nbsp;<br>\n<br>\nЙ &nbsp;невдалий &nbsp;Зосін &nbsp;кавалер &nbsp;<br>\nНа &nbsp;Йвана &nbsp;дивиться &nbsp;й &nbsp;чекає… &nbsp;<br>\nТа &nbsp;той &nbsp;уваги &nbsp;не &nbsp;звертає, &nbsp;<br>\nЛише &nbsp;здригнув &nbsp;і &nbsp;трохи &nbsp;зблід. &nbsp;<br>\n<br>\nМАЗЕПА &nbsp;<br>\n<br>\nПан &nbsp;Броніслав &nbsp;хильнув &nbsp;як &nbsp;слід, &nbsp;<br>\nЦе &nbsp;видно &nbsp;й &nbsp;з &nbsp;носу, &nbsp;видно &nbsp;й &nbsp;з &nbsp;мови… &nbsp;<br>\n<br>\nКОРОЛЬ &nbsp;<br>\n<br>\nНу, &nbsp;годі, &nbsp;годі, &nbsp;вам &nbsp;панове, &nbsp;<br>\nПокиньте &nbsp;дотепи &nbsp;і &nbsp;гнів! &nbsp;<br>\nТаких &nbsp;побільше &nbsp;б &nbsp;вечорів. &nbsp;<br>\nНа &nbsp;добрий &nbsp;час! &nbsp;Ходім, &nbsp;мій &nbsp;паже! &nbsp;<br>\n<br>\nГОСТІ &nbsp;<br>\n<br>\nНа &nbsp;добрий &nbsp;час, &nbsp;величність &nbsp;ваша! &nbsp;<br>\n<br>\nУсі &nbsp;встають &nbsp;під &nbsp;крики &nbsp;“слава”, &nbsp;<br>\nОдсовують &nbsp;стільці &nbsp;і &nbsp;лави &nbsp;<br>\nІ &nbsp;різнобарвною &nbsp;юрбою &nbsp;<br>\nІдуть &nbsp;в &nbsp;одведені &nbsp;покої, &nbsp;<br>\nЩоб &nbsp;і &nbsp;диханням &nbsp;відтіля &nbsp;<br>\nХвалити &nbsp;доброго &nbsp;круля… &nbsp;<br>\n<br>\nІ &nbsp;от &nbsp;у &nbsp;залі &nbsp;вже &nbsp;нікого. &nbsp;<br>\nІ &nbsp;гаснуть &nbsp;золоті &nbsp;чертоги, &nbsp;<br>\nЙ &nbsp;малює &nbsp;ніч &nbsp;на &nbsp;стінах &nbsp;їх &nbsp;<br>\nЛиш &nbsp;довгі &nbsp;тіні &nbsp;вартових… &nbsp;<br>\nЗлітає &nbsp;сон &nbsp;гостям &nbsp;на &nbsp;очі, &nbsp;<br>\nЛиш &nbsp;парк &nbsp;шумить &nbsp;і &nbsp;спать &nbsp;не &nbsp;хоче, &nbsp;<br>\nУсе &nbsp;жаліється &nbsp;й &nbsp;голосить… &nbsp;<br>\nІ &nbsp;сниться &nbsp;сон &nbsp;Івану &nbsp;й &nbsp;Зосі: &nbsp;<br>\n…В &nbsp;саду &nbsp;під &nbsp;місяцем &nbsp;палати, &nbsp;<br>\nІ &nbsp;Зосю &nbsp;Мотря &nbsp;чомусь &nbsp;звати. &nbsp;<br>\nВона &nbsp;біжить &nbsp;в &nbsp;траві &nbsp;густій… &nbsp;<br>\nТам &nbsp;гетьман &nbsp;жде &nbsp;її &nbsp;старий, &nbsp;<br>\nТакий &nbsp;закоханий &nbsp;і &nbsp;чулий… &nbsp;<br>\nЇй &nbsp;груди &nbsp;рвуть &nbsp;і &nbsp;плач, &nbsp;і &nbsp;сміх… &nbsp;<br>\nДля &nbsp;нього &nbsp;все &nbsp;вона &nbsp;забула &nbsp;— &nbsp;<br>\nІ &nbsp;сором, &nbsp;і &nbsp;батьків &nbsp;своїх, &nbsp;<br>\nІ &nbsp;навіть &nbsp;бога &nbsp;злі &nbsp;погрози!.. &nbsp;<br>\nЇй &nbsp;на &nbsp;очах &nbsp;роса &nbsp;і &nbsp;сльози… &nbsp;<br>\nВона &nbsp;біжить… &nbsp;Це &nbsp;що &nbsp;за &nbsp;дзвін? &nbsp;<br>\nЦе &nbsp;хто &nbsp;кричить, &nbsp;немов &nbsp;на &nbsp;дибі?.. &nbsp;<br>\nІ &nbsp;сниться &nbsp;Йванові, &nbsp;що &nbsp;ніби &nbsp;<br>\nЯсновельможний &nbsp;гетьман &nbsp;він. &nbsp;<br>\nЩо &nbsp;недалеко &nbsp;вже &nbsp;до &nbsp;трона, &nbsp;<br>\nІ &nbsp;з &nbsp;ним &nbsp;лежить &nbsp;вже &nbsp;не &nbsp;Мотрона, &nbsp;<br>\nЩо &nbsp;любить &nbsp;в &nbsp;нім &nbsp;не &nbsp;славу &nbsp;й &nbsp;гроші, &nbsp;<br>\nА &nbsp;злами &nbsp;брів, &nbsp;очей &nbsp;огонь, &nbsp;<br>\nІ &nbsp;що &nbsp;так &nbsp;солодко &nbsp;хороші &nbsp;<br>\nНевтомні &nbsp;пестощі &nbsp;його. &nbsp;<br>\nТа &nbsp;раптом &nbsp;холодно &nbsp;подуло &nbsp;<br>\nІ &nbsp;по &nbsp;костях &nbsp;побігли &nbsp;гули, &nbsp;<br>\nІз &nbsp;тьми &nbsp;наблизився &nbsp;чийсь &nbsp;сміх, &nbsp;<br>\nДесь &nbsp;покотилася &nbsp;корона… &nbsp;<br>\nІ &nbsp;з &nbsp;ним &nbsp;лежить &nbsp;вже &nbsp;не &nbsp;Мотрона, &nbsp;<br>\nА &nbsp;труп &nbsp;з &nbsp;оскалом &nbsp;губ &nbsp;гнилих… &nbsp;<br>\n<br>\n“Ой, &nbsp;боже &nbsp;ж &nbsp;мій, &nbsp;та &nbsp;що &nbsp;се, &nbsp;що &nbsp;се?” &nbsp;<br>\nЙ &nbsp;прокинулись &nbsp;Іван &nbsp;і &nbsp;Зося… &nbsp;<br>\nНа &nbsp;світло &nbsp;швидше &nbsp;з &nbsp;цеї &nbsp;мли! &nbsp;<br>\nЙ &nbsp;там, &nbsp;де &nbsp;алеї &nbsp;парку &nbsp;шумні, &nbsp;<br>\nВони &nbsp;зустрілись, &nbsp;як &nbsp;безумні, &nbsp;<br>\nЙ &nbsp;зазнали &nbsp;знов &nbsp;огня &nbsp;і &nbsp;мли, &nbsp;<br>\nТам &nbsp;на &nbsp;траві &nbsp;якійсь &nbsp;колючій, &nbsp;<br>\nТак &nbsp;ураганно &nbsp;і &nbsp;жагуче… &nbsp;<br>\nІван &nbsp;лиш &nbsp;бачив &nbsp;накінець, &nbsp;<br>\nЯк &nbsp;випав &nbsp;Зосин &nbsp;гребінець, &nbsp;<br>\nІ &nbsp;він &nbsp;схопив &nbsp;його &nbsp;у &nbsp;жменю &nbsp;<br>\nЙ &nbsp;поклав &nbsp;напам'ять &nbsp;у &nbsp;кишеню. &nbsp;<br>\nАле &nbsp;в &nbsp;яву &nbsp;цього &nbsp;не &nbsp;було. &nbsp;<br>\nПрокинулись &nbsp;і &nbsp;знов &nbsp;заснули &nbsp;<br>\nІван &nbsp;і &nbsp;Зося &nbsp;на &nbsp;зорі. &nbsp;<br>\nНіколи &nbsp;їм &nbsp;не &nbsp;бути &nbsp;в &nbsp;парі… &nbsp;<br>\nЧого &nbsp;не &nbsp;зроблять &nbsp;ті &nbsp;кошмари, &nbsp;<br>\nДе &nbsp;сипле &nbsp;ранок &nbsp;янтарі &nbsp;<br>\nПри &nbsp;королівському &nbsp;дворі? &nbsp;<br>\n<br>\nПроснувсь &nbsp;Іван… &nbsp;Навколо &nbsp;тьма. &nbsp;<br>\nКорона &nbsp;де? &nbsp;Нема &nbsp;корони… &nbsp;<br>\nА &nbsp;з &nbsp;нею &nbsp;мрійної &nbsp;Мотрони, &nbsp;<br>\nІ &nbsp;навіть &nbsp;гребінця &nbsp;нема. &nbsp;<br>\nПроснулась &nbsp;Зося. &nbsp;Тільки &nbsp;з &nbsp;ліжка &nbsp;<br>\nВона &nbsp;ніяк &nbsp;не &nbsp;хоче &nbsp;встать. &nbsp;<br>\nЗ-під &nbsp;ковдри &nbsp;виглянула &nbsp;ніжка, &nbsp;<br>\nМов &nbsp;кличе &nbsp;ковдру &nbsp;зовсім &nbsp;знять, &nbsp;<br>\nОбняти &nbsp;плечі, &nbsp;впасть &nbsp;на &nbsp;грудь &nbsp;<br>\nІ &nbsp;у &nbsp;блаженстві &nbsp;потонуть… &nbsp;<br>\n<br>\nКрізь &nbsp;сну &nbsp;нескінчену &nbsp;загать &nbsp;<br>\nДо &nbsp;Зосі &nbsp;линуть &nbsp;дивні &nbsp;звуки… &nbsp;<br>\nЇї &nbsp;стрункі &nbsp;і &nbsp;повні &nbsp;руки, &nbsp;<br>\nМов &nbsp;білосніжні &nbsp;дві &nbsp;гадюки, &nbsp;<br>\nНа &nbsp;чорнім &nbsp;бархаті &nbsp;лежать… &nbsp;<br>\nМов &nbsp;обнімають &nbsp;шию &nbsp;бранну &nbsp;<br>\nСтарому &nbsp;лицарю-гетьману. &nbsp;<br>\nМов &nbsp;листя &nbsp;шум, &nbsp;його &nbsp;слова. &nbsp;<br>\nМов &nbsp;похід &nbsp;радісного &nbsp;війська… &nbsp;<br>\nЙ &nbsp;в &nbsp;огні &nbsp;зорі &nbsp;лежать &nbsp;так &nbsp;близько &nbsp;<br>\nЖупан, &nbsp;шаблюка &nbsp;й &nbsp;булава… &nbsp;<br>\nАх, &nbsp;Зосю, &nbsp;Зосю, &nbsp;це &nbsp;— &nbsp;омана! &nbsp;<br>\nНема &nbsp;ніякого &nbsp;гетьмана. &nbsp;<br>\nЛиш &nbsp;чорними &nbsp;хрестами &nbsp;рами &nbsp;<br>\nВ &nbsp;ранкову &nbsp;врізались &nbsp;блакить… &nbsp;<br>\nІ &nbsp;парк &nbsp;за &nbsp;вікнами &nbsp;шумить &nbsp;<br>\nСвоїми &nbsp;сонними &nbsp;верхами… &nbsp;<br>\nВсе, &nbsp;як &nbsp;завжди, &nbsp;усе, &nbsp;як &nbsp;треба: &nbsp;<br>\nХимери &nbsp;хмар, &nbsp;зорі &nbsp;дієз… &nbsp;<br>\nМолитва &nbsp;білая &nbsp;до &nbsp;неба &nbsp;<br>\nСтрунких &nbsp;заплаканих &nbsp;берез… &nbsp;<br>\nПривіти &nbsp;птиць, &nbsp;роса, &nbsp;земля, &nbsp;<br>\nІ &nbsp;тихий &nbsp;кашель &nbsp;короля. &nbsp;<br>\n<br>\nКОРОЛЬ &nbsp;<br>\n<br>\nВдягни &nbsp;мене, &nbsp;мій &nbsp;любий &nbsp;паже! &nbsp;<br>\nЯ &nbsp;од &nbsp;вина, &nbsp;немов &nbsp;маля. &nbsp;<br>\nТака &nbsp;стареча &nbsp;доля &nbsp;наша, &nbsp;<br>\nТака &nbsp;вже &nbsp;доля &nbsp;короля. &nbsp;<br>\nІ &nbsp;більш &nbsp;до &nbsp;мене &nbsp;панни &nbsp;Юзі &nbsp;<br>\nТи &nbsp;не &nbsp;приводь. &nbsp;Ми &nbsp;вже &nbsp;не &nbsp;друзі. &nbsp;<br>\nМій &nbsp;вік &nbsp;не &nbsp;юний, &nbsp;я &nbsp;не &nbsp;ти. &nbsp;<br>\nУ &nbsp;мене &nbsp;з &nbsp;Юзею &nbsp;не &nbsp;теє… &nbsp;<br>\nЯ &nbsp;тільки &nbsp;нерви &nbsp;рвав &nbsp;із &nbsp;нею! &nbsp;<br>\nА &nbsp;нерви &nbsp;треба &nbsp;берегти. &nbsp;<br>\nТи &nbsp;уявляєш? &nbsp;Цілу &nbsp;ніч &nbsp;<br>\nЗа &nbsp;молоко &nbsp;розкішних &nbsp;пліч, &nbsp;<br>\nЗа &nbsp;губ &nbsp;огонь, &nbsp;за &nbsp;бархат &nbsp;брів &nbsp;<br>\nЯ, &nbsp;мов &nbsp;крамар, &nbsp;її &nbsp;молив, &nbsp;<br>\nРидав, &nbsp;як &nbsp;за &nbsp;розбитим &nbsp;полком… &nbsp;<br>\nІ &nbsp;все, &nbsp;мій &nbsp;хлопчику, &nbsp;без &nbsp;толку! &nbsp;<br>\nДа, &nbsp;хлоню, &nbsp;я &nbsp;— &nbsp;уже &nbsp;не &nbsp;ти. &nbsp;<br>\n<br>\nМАЗЕПА &nbsp;<br>\n<br>\nТак &nbsp;я &nbsp;вам &nbsp;можу &nbsp;помогти… &nbsp;<br>\nЯкщо &nbsp;ясна &nbsp;величність &nbsp;ваша &nbsp;<br>\nНе &nbsp;погребує &nbsp;після &nbsp;пажа… &nbsp;<br>\n<br>\nКОРОЛЬ &nbsp;<br>\n<br>\nНу, &nbsp;що &nbsp;ти! &nbsp;Це &nbsp;— &nbsp;забобони. &nbsp;<br>\nТут &nbsp;ні &nbsp;при &nbsp;чім &nbsp;моя &nbsp;корона. &nbsp;<br>\nЯ &nbsp;хочу, &nbsp;щоб &nbsp;була &nbsp;моєю &nbsp;<br>\nЦя &nbsp;норовиста &nbsp;Галатея! &nbsp;<br>\nАби &nbsp;було &nbsp;міцне &nbsp;вино, &nbsp;<br>\nА &nbsp;перший &nbsp;хто &nbsp;— &nbsp;не &nbsp;все &nbsp;одно? &nbsp;<br>\n<br>\n<br>\nДжерело: &nbsp;\"Іван &nbsp;Мазепа\", &nbsp;Київ, &nbsp;\"Рад.письменник\", &nbsp;1991.\n\n\n<br><br>\n"
}