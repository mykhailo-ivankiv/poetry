{
  "author": "nLygzhXG",
  "id": "00S8XhVk",
  "title": "1. РАЙ І ПЕКЛО",
  "link": "/metrs_poem.php?poem=7241",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>1. РАЙ І ПЕКЛО</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1<br>\nСтепи, &nbsp;степи... &nbsp;Херсонська &nbsp;стороно,<br>\nМого &nbsp;дитинства &nbsp;океан &nbsp;бурхливий,<br>\nЧи &nbsp;зможу &nbsp;на &nbsp;поеми &nbsp;полотно<br>\nПеренести &nbsp;твої &nbsp;безмежні &nbsp;ниви,<br>\nТвоє &nbsp;повітря &nbsp;- &nbsp;як &nbsp;міцне &nbsp;вино &nbsp;-<br>\nТвої &nbsp;раптові &nbsp;громовисті &nbsp;зливи?<br>\nЛаскава &nbsp;Музо, &nbsp;труд &nbsp;благослови &nbsp;-<br>\nНе &nbsp;дай &nbsp;згубити &nbsp;в &nbsp;леті &nbsp;голови!<br>\n<br>\n2<br>\nПошли &nbsp;звучання &nbsp;промітному &nbsp;слову,<br>\nЩоб &nbsp;не &nbsp;бувало &nbsp;кострубатих &nbsp;рим;<br>\nНавчи &nbsp;від &nbsp;зерна &nbsp;відмести &nbsp;полову<br>\nІ &nbsp;занехати &nbsp;непотрібний &nbsp;грим;<br>\nНадхни &nbsp;співати &nbsp;в &nbsp;пору &nbsp;атомову<br>\nКласично-простим &nbsp;голосом &nbsp;старим<br>\nІ &nbsp;вкороти, &nbsp;о &nbsp;Музо &nbsp;буйнокрила,<br>\nДрібницям &nbsp;любим &nbsp;красного &nbsp;чорнила!<br>\n<br>\n3<br>\nГен-ген &nbsp;дрімає &nbsp;річка &nbsp;Бокова,<br>\nУ &nbsp;хвилях &nbsp;марив &nbsp;тоне &nbsp;Благодатне,<br>\nДе &nbsp;пліч &nbsp;сягає &nbsp;радісна &nbsp;трава,<br>\nДе &nbsp;розбрелось &nbsp;ожиння &nbsp;безпорадне,<br>\nДе &nbsp;хащі &nbsp;терну &nbsp;б'ються &nbsp;за &nbsp;права<br>\nЗ &nbsp;кущами &nbsp;глоду, &nbsp;що &nbsp;ряхтить &nbsp;відрадно.<br>\nТам &nbsp;завжди &nbsp;Гурівський &nbsp;розлогий &nbsp;ліс<br>\nЛовив &nbsp;луну &nbsp;обкованих &nbsp;коліс.<br>\n<br>\n4<br>\nТам &nbsp;кавуни &nbsp;рясніють &nbsp;на &nbsp;баштанах &nbsp;-<br>\nЯк &nbsp;після &nbsp;битви &nbsp;біля &nbsp;Жовтих &nbsp;Вод<br>\nЛежали &nbsp;польські &nbsp;зайди &nbsp;у &nbsp;жупанах,<br>\nЯких &nbsp;повсталий &nbsp;переміг &nbsp;народ<br>\nПід &nbsp;корогвами &nbsp;воїв &nbsp;богоданих...<br>\nЩе &nbsp;треба &nbsp;довгих &nbsp;і &nbsp;врочистих &nbsp;од,<br>\nЩоб &nbsp;оспівати &nbsp;запорозьку &nbsp;славу,<br>\nДзвінку &nbsp;в &nbsp;віках &nbsp;Богданову &nbsp;державу.<br>\n<br>\n5<br>\nТам &nbsp;на &nbsp;старих &nbsp;могилах &nbsp;і &nbsp;горбах<br>\nПід &nbsp;сонцем &nbsp;зяють &nbsp;вапнякові &nbsp;баби.<br>\nХто &nbsp;їх &nbsp;поставив &nbsp;по &nbsp;гінких &nbsp;степах?<br>\nНеначе &nbsp;тьмяні &nbsp;чорноморські &nbsp;краби,<br>\nВони &nbsp;наводять &nbsp;на &nbsp;прохожих &nbsp;страх.<br>\nТам &nbsp;повні &nbsp;дикої, &nbsp;хмільної &nbsp;зваби<br>\nДніпрові &nbsp;плавні &nbsp;у &nbsp;поживний &nbsp;час,<br>\nКоли &nbsp;багрець &nbsp;дубів &nbsp;ще &nbsp;не &nbsp;погас.<br>\n<br>\n6<br>\nО &nbsp;як &nbsp;люблю &nbsp;я, &nbsp;поро &nbsp;вереснева,<br>\nПоважний &nbsp;похід &nbsp;виповнених &nbsp;гарб,<br>\nЩо &nbsp;в &nbsp;двір &nbsp;пливуть, &nbsp;торкаючи &nbsp;дерева,<br>\nЯкі &nbsp;зроняють &nbsp;свій &nbsp;багряний &nbsp;скарб.<br>\nТоді &nbsp;загонисто, &nbsp;з &nbsp;гарчанням &nbsp;лева,<br>\nСнопи &nbsp;ковтає &nbsp;молотарчин &nbsp;карб<br>\nІ, &nbsp;наче &nbsp;хуґа, &nbsp;остюковий &nbsp;порох<br>\nВкриває &nbsp;зерна &nbsp;золотистий &nbsp;ворох.<br>\n<br>\n7<br>\nТоді &nbsp;за &nbsp;плетений &nbsp;вербовий &nbsp;тин<br>\nВажезно &nbsp;падають &nbsp;достиглі &nbsp;груші.<br>\nНа &nbsp;той &nbsp;солодкий &nbsp;запашний &nbsp;бурштин<br>\nЧатують &nbsp;радісно &nbsp;дитячі &nbsp;уші.<br>\nТоді &nbsp;стає &nbsp;щасливим &nbsp;не &nbsp;один.<br>\nТоді &nbsp;окрилює &nbsp;селянські &nbsp;душі,<br>\nХоч &nbsp;як &nbsp;на &nbsp;стрим &nbsp;і &nbsp;скромність &nbsp;не &nbsp;зважай,<br>\nВисоким &nbsp;хмелем &nbsp;буйний &nbsp;урожай.<br>\n<br>\n8<br>\nМасний &nbsp;чорнозем &nbsp;надарує &nbsp;збіжжя;<br>\nСтави &nbsp;наплодять &nbsp;ситих &nbsp;коропів;<br>\nОкраса &nbsp;краю, &nbsp;давне &nbsp;Запоріжжя<br>\nУ &nbsp;серці &nbsp;збудить &nbsp;променистий &nbsp;спів<br>\nІ, &nbsp;мов &nbsp;чаклунське &nbsp;предків &nbsp;чорнокнижжя,<br>\nНаснажить &nbsp;волю &nbsp;твердістю &nbsp;дубів, &nbsp;-<br>\nЧого &nbsp;ще &nbsp;треба &nbsp;трудовій &nbsp;людині,<br>\nЧиє &nbsp;життя &nbsp;- &nbsp;немов &nbsp;медові &nbsp;дині?<br>\n<br>\n9<br>\nАле &nbsp;московське &nbsp;ненаситне &nbsp;зло<br>\nНагнало &nbsp;зграй &nbsp;на &nbsp;українське &nbsp;щастя.<br>\nЗа &nbsp;рік, &nbsp;за &nbsp;два &nbsp;мов &nbsp;повінню &nbsp;знесло<br>\nЩасливі &nbsp;села &nbsp;й &nbsp;хутори &nbsp;квітчасті.<br>\nМіста &nbsp;змінили &nbsp;старожитне &nbsp;тло<br>\nНа &nbsp;кубістично-індустрійні &nbsp;снасті:<br>\nДо &nbsp;них &nbsp;пішов &nbsp;зруйнований &nbsp;селюк<br>\nПродати &nbsp;силу &nbsp;м'язуватих &nbsp;рук.<br>\n<br>\n10<br>\nСпустивши &nbsp;свари, &nbsp;підступи &nbsp;й &nbsp;погрози,<br>\nПрийшов &nbsp;тривожно &nbsp;тридцять &nbsp;другий &nbsp;рік.<br>\nЛюдей, &nbsp;мов &nbsp;бидло, &nbsp;гнали &nbsp;у &nbsp;колхози,<br>\nЗмовкали &nbsp;стайні, &nbsp;бравсь &nbsp;кущами &nbsp;тік<br>\nІ &nbsp;зодягався &nbsp;в &nbsp;бур'яни &nbsp;- &nbsp;як &nbsp;лози.<br>\nНезламних &nbsp;духом, &nbsp;гордих &nbsp;споконвік<br>\nЩодня &nbsp;й &nbsp;щоночі &nbsp;комуністи &nbsp;брали &nbsp;-<br>\nКудись &nbsp;везли &nbsp;на &nbsp;соловки &nbsp;й &nbsp;урали.<br>\n<br>\n11<br>\nОдного &nbsp;досвіта &nbsp;й &nbsp;до &nbsp;нас &nbsp;прийшли.<br>\nЩе &nbsp;тільки &nbsp;перші &nbsp;півні &nbsp;заспівали,<br>\nЩе &nbsp;з &nbsp;голубої &nbsp;ранішньої &nbsp;мли,<br>\nВ &nbsp;якій &nbsp;кружляли &nbsp;зоряні &nbsp;навали,<br>\nДозрілий &nbsp;місяць &nbsp;не &nbsp;будив &nbsp;хвали<br>\nДзвінкому &nbsp;небу &nbsp;в &nbsp;солов'їв, &nbsp;що &nbsp;спали,<br>\nТоді &nbsp;- &nbsp;страшний &nbsp;той &nbsp;час &nbsp;упам'ятку! &nbsp;-<br>\nЗавив &nbsp;бентежно &nbsp;Босий &nbsp;на &nbsp;току.<br>\n<br>\n12<br>\nНаш &nbsp;тристалічний &nbsp;хутір &nbsp;оточили<br>\n(Немов &nbsp;татари &nbsp;Чортомлицьку &nbsp;Січ),<br>\nВ &nbsp;дубові &nbsp;двері &nbsp;вдарили &nbsp;щосили &nbsp;-<br>\nАж &nbsp;затряслася &nbsp;з &nbsp;переляку &nbsp;ніч.<br>\nШалів &nbsp;на &nbsp;прив'язі, &nbsp;рвачкий, &nbsp;стокрилий &nbsp;-<br>\nМетався &nbsp;Босий, &nbsp;кидався &nbsp;на &nbsp;бич,<br>\nАж &nbsp;поки &nbsp;комсомолець &nbsp;Товстошкурий<br>\nЙого &nbsp;застрелив, &nbsp;забиравши &nbsp;кури.<br>\n<br>\n13<br>\nО &nbsp;як &nbsp;жадав &nbsp;я &nbsp;в &nbsp;той &nbsp;ганебний &nbsp;час<br>\nДопасти &nbsp;шаблі &nbsp;з-під &nbsp;герба &nbsp;старого,<br>\nЩо &nbsp;зі &nbsp;стіни &nbsp;зневажливо &nbsp;на &nbsp;нас<br>\nЗорив, &nbsp;немов &nbsp;картаючи &nbsp;престрого,<br>\nЩо &nbsp;ми, &nbsp;державці &nbsp;родових &nbsp;окрас,<br>\nБез &nbsp;чину &nbsp;й &nbsp;зброї &nbsp;стоїмо &nbsp;убого,<br>\nТа &nbsp;стримав &nbsp;батько, &nbsp;мов &nbsp;колись &nbsp;Кальниш:<br>\n- &nbsp;Своє &nbsp;життя &nbsp;лишень &nbsp;занапастиш...<br>\n<br>\n14<br>\nУ &nbsp;хату &nbsp;ринула &nbsp;притьмом &nbsp;орава,<br>\nНацькована &nbsp;московськими &nbsp;людьми.<br>\nІ &nbsp;спорожніла &nbsp;у &nbsp;світлиці &nbsp;лава,<br>\nЗ &nbsp;якої &nbsp;висли &nbsp;пишні &nbsp;килими.<br>\nІ &nbsp;зникла &nbsp;вмить &nbsp;одежа &nbsp;золотава.<br>\nІ &nbsp;я &nbsp;надривно &nbsp;заридав &nbsp;грудьми,<br>\nБо &nbsp;за &nbsp;прожитих &nbsp;чотирнадцять &nbsp;років<br>\nЯ &nbsp;ще &nbsp;не &nbsp;бачив &nbsp;отаких &nbsp;притоків.<br>\n<br>\n15<br>\nЖалобно &nbsp;ржали &nbsp;коні &nbsp;вороні<br>\n(Відмалку &nbsp;батьком &nbsp;плекані, &nbsp;як &nbsp;діти),<br>\nКоли &nbsp;обох &nbsp;нас, &nbsp;мовби &nbsp;на &nbsp;вогні,<br>\nЗ &nbsp;двора &nbsp;вивозили. &nbsp;Я &nbsp;міг &nbsp;уздріти:<br>\nЯчали &nbsp;мати &nbsp;й &nbsp;сестри, &nbsp;на &nbsp;вікні<br>\nХтось &nbsp;роздирав &nbsp;книжки, &nbsp;жбурлявши &nbsp;квіти,<br>\nНемовби &nbsp;золота &nbsp;шукав &nbsp;між &nbsp;них,<br>\nМоєму &nbsp;серцю &nbsp;скарбів &nbsp;дорогих.<br>\n<br>\n16<br>\nАле &nbsp;з &nbsp;тобою &nbsp;я &nbsp;лиш &nbsp;міг &nbsp;узяти<br>\nТе, &nbsp;що &nbsp;було &nbsp;на &nbsp;плечах &nbsp;і &nbsp;ногах.<br>\nХмурний &nbsp;і &nbsp;непокірливо &nbsp;затятий,<br>\nЯ &nbsp;сів &nbsp;на &nbsp;воза &nbsp;- &nbsp;як &nbsp;підбитий &nbsp;птах,<br>\nЯкому &nbsp;вже, &nbsp;здавалось, &nbsp;не &nbsp;літати.<br>\nМій &nbsp;батько &nbsp;серцем &nbsp;і &nbsp;душею &nbsp;стах<br>\nПеред &nbsp;німою &nbsp;цівкою &nbsp;рушниці,<br>\nЩо &nbsp;зяла &nbsp;з &nbsp;рук &nbsp;сусіднього &nbsp;п'яниці.<br>\n<br>\n17<br>\nВін &nbsp;так &nbsp;усівсь &nbsp;на &nbsp;наш &nbsp;дубовий &nbsp;віз<br>\n(Який &nbsp;котивсь, &nbsp;як &nbsp;танкова &nbsp;твердиня),<br>\nНемов &nbsp;пропити &nbsp;готувавсь &nbsp;і &nbsp;вниз<br>\nБрести &nbsp;без &nbsp;пам'яти &nbsp;на &nbsp;чортовиння,<br>\nЩо &nbsp;всіх &nbsp;п'яниць &nbsp;водило &nbsp;тільки... &nbsp;в &nbsp;хмиз.<br>\nІ &nbsp;дивувалася &nbsp;дорога &nbsp;синя,<br>\nЧого &nbsp;це &nbsp;з &nbsp;хутора &nbsp;в &nbsp;досвітній &nbsp;час<br>\nГуде &nbsp;підвода. &nbsp;Місяць &nbsp;ще &nbsp;не &nbsp;згас.<br>\n<br>\n18<br>\nВін &nbsp;ще &nbsp;світив &nbsp;- &nbsp;о &nbsp;запорозьке &nbsp;сонце! &nbsp;-<br>\nІ &nbsp;з-над &nbsp;могил, &nbsp;що &nbsp;потопали &nbsp;в &nbsp;лан,<br>\nДивився &nbsp;тужно... &nbsp;Знову? &nbsp;Чи &nbsp;не &nbsp;сон &nbsp;це?<br>\nВедуть &nbsp;ясир? &nbsp;То &nbsp;де &nbsp;ж &nbsp;татарський &nbsp;хан?..<br>\nЧи, &nbsp;може, &nbsp;вдруге &nbsp;зерно &nbsp;від &nbsp;херсонця,<br>\nВезуть &nbsp;квапливо &nbsp;у &nbsp;московський &nbsp;стан?..<br>\nНа &nbsp;\"куркулів\" &nbsp;наспіла &nbsp;смерти &nbsp;черга,<br>\nЩоб &nbsp;ти, &nbsp;дідизно, &nbsp;ниділа &nbsp;безверха.<br>\n<br>\n19<br>\nЩе &nbsp;пару &nbsp;гін &nbsp;- &nbsp;і &nbsp;вирине &nbsp;Висунь<br>\n(Яку &nbsp;навколо &nbsp;звали &nbsp;полустанком)<br>\nІз &nbsp;моря &nbsp;нив, &nbsp;достояних &nbsp;красунь,<br>\nЩо &nbsp;заніміли &nbsp;перед &nbsp;повним &nbsp;ранком,<br>\nГотові &nbsp;сонцю &nbsp;проректи: &nbsp;\"Присунь,<br>\nДокинь &nbsp;проміння &nbsp;нашим &nbsp;забаганкам,<br>\nА &nbsp;ми, &nbsp;надпивши &nbsp;соняшних &nbsp;роїв,<br>\nВіддячимось &nbsp;валами &nbsp;врожаїв!\"<br>\n<br>\n20<br>\nЗабовваніли &nbsp;спереду &nbsp;вагони<br>\nВздовж &nbsp;телеграфних &nbsp;репаних &nbsp;стовпів,<br>\nНемов &nbsp;повільно &nbsp;виповзла &nbsp;на &nbsp;гони<br>\nДовготелеса &nbsp;валка &nbsp;чумаків,<br>\nІ &nbsp;вздрів &nbsp;я &nbsp;варту, &nbsp;і &nbsp;почув &nbsp;прокльони<br>\nБатьків &nbsp;і &nbsp;плач &nbsp;дітей &nbsp;і &nbsp;матерів.<br>\nПо &nbsp;шпалах &nbsp;бігли &nbsp;міліціонери<br>\nІ &nbsp;засували &nbsp;аж &nbsp;до &nbsp;клямок &nbsp;двері.<br>\n<br>\n21<br>\n- &nbsp;Вставай! &nbsp;- &nbsp;п'яниця &nbsp;хрипло &nbsp;загорлав<br>\nДеручим &nbsp;басом, &nbsp;наче &nbsp;з &nbsp;перепою;<br>\nІ &nbsp;ми &nbsp;з &nbsp;цілющих &nbsp;подихів &nbsp;отав<br>\nВ &nbsp;паркий &nbsp;вагон &nbsp;пірнули &nbsp;з &nbsp;головою,<br>\nВ &nbsp;людьми &nbsp;набитий &nbsp;до &nbsp;країв &nbsp;состав.<br>\nРанкову &nbsp;млу &nbsp;над &nbsp;даллю &nbsp;степовою<br>\nРозтяв &nbsp;свисток, &nbsp;і &nbsp;крикнув &nbsp;паротяг,<br>\nДими &nbsp;піднявши &nbsp;- &nbsp;як &nbsp;жалобний &nbsp;стяг.<br>\n<br>\n22<br>\nВ &nbsp;якім &nbsp;одчаї &nbsp;цокали &nbsp;колеса!<br>\nЯк &nbsp;стугоніла &nbsp;предківська &nbsp;земля!<br>\nКоли &nbsp;повз &nbsp;ниви, &nbsp;переломи &nbsp;й &nbsp;плеса<br>\nПрогув &nbsp;наш &nbsp;потяг. &nbsp;Поряд &nbsp;немовля<br>\nГолодне &nbsp;плакало. &nbsp;Мов &nbsp;неотеса,<br>\nХитався &nbsp;батько, &nbsp;\"випивши\", &nbsp;мовляв.<br>\nУсім &nbsp;присутнім &nbsp;болісно &nbsp;здавалось,<br>\nНемов &nbsp;у &nbsp;грудях &nbsp;серце &nbsp;обірвалось.<br>\n<br>\n23<br>\n\"Москва &nbsp;однакова... &nbsp;добра &nbsp;не &nbsp;жди! &nbsp;-<br>\nСтатечний &nbsp;дід &nbsp;заговорив &nbsp;недбало, &nbsp;-<br>\nНам &nbsp;за &nbsp;Петра &nbsp;було &nbsp;- &nbsp;як &nbsp;за &nbsp;орди,<br>\nЗа &nbsp;Катерини &nbsp;гірше &nbsp;не &nbsp;бувало,<br>\nЗа &nbsp;комуністів &nbsp;- &nbsp;скільки &nbsp;ж &nbsp;то &nbsp;біди<br>\nЗазнав &nbsp;ти, &nbsp;краю &nbsp;наш, &nbsp;коли &nbsp;займали<br>\nТебе &nbsp;в &nbsp;двадцятому, &nbsp;і &nbsp;знову &nbsp;ось<br>\nТягти &nbsp;ту &nbsp;саму &nbsp;лямку &nbsp;довелось\".<br>\n<br>\n24<br>\nТут &nbsp;хтось &nbsp;припав &nbsp;до &nbsp;нього &nbsp;на &nbsp;коліна:<br>\n\"Порадьте, &nbsp;батьку, &nbsp;що, &nbsp;куди &nbsp;і &nbsp;як?\"<br>\nНемов &nbsp;прокинувшись, &nbsp;притьмом &nbsp;до &nbsp;сина<br>\nВін &nbsp;випалив: &nbsp;\"Що &nbsp;з &nbsp;тебе &nbsp;за &nbsp;козак?!<br>\nЧого &nbsp;ж &nbsp;мовчиш? &nbsp;Поглнянь, &nbsp;як &nbsp;Україна<br>\nСтраждає. &nbsp;Лінь? &nbsp;Байдужість? &nbsp;Переляк?<br>\nЧи &nbsp;вже &nbsp;й &nbsp;твої &nbsp;праукраїнські &nbsp;кості<br>\nВ &nbsp;московській &nbsp;ом'ясилися &nbsp;корості?\"<br>\n<br>\n25<br>\nО &nbsp;як &nbsp;стенувся &nbsp;запальний &nbsp;юнак,<br>\nЯкому, &nbsp;певне, &nbsp;не &nbsp;було &nbsp;й &nbsp;сімнадцять!<br>\nЯ &nbsp;вмить &nbsp;підскочив: &nbsp;\"Ще &nbsp;один &nbsp;козак!<br>\nМені &nbsp;вже &nbsp;скоро &nbsp;сповниться &nbsp;п'ятнадцять!\"<br>\n\"Тож &nbsp;набік &nbsp;геть &nbsp;московський &nbsp;обиняк! &nbsp;-<br>\nХтось &nbsp;третій &nbsp;скрикнув, &nbsp;- &nbsp;бо &nbsp;й &nbsp;мені &nbsp;шістнадцять!\"<br>\nУ &nbsp;дружнім &nbsp;колі &nbsp;так &nbsp;зійшлися &nbsp;ми,<br>\nЗідхнувши &nbsp;мужньо &nbsp;повними &nbsp;грудьми.<br>\n<br>\n26<br>\nПавло &nbsp;- &nbsp;Максим &nbsp;- &nbsp;Григорій &nbsp;- &nbsp;і &nbsp;знайомство<br>\nБез &nbsp;куртуазій &nbsp;припис &nbsp;відбуло.<br>\nЧи &nbsp;наше &nbsp;мирне &nbsp;знатиме &nbsp;потомство,<br>\nЯк &nbsp;войовничо &nbsp;стали &nbsp;ми &nbsp;- &nbsp;на &nbsp;зло,<br>\nНа &nbsp;хижий &nbsp;підступ, &nbsp;хитре &nbsp;віроломство,<br>\nЗа &nbsp;змаг &nbsp;добра, &nbsp;що &nbsp;в &nbsp;задумах &nbsp;цвіло?<br>\nНехай &nbsp;ми &nbsp;замкнені &nbsp;були &nbsp;в &nbsp;вагоні, &nbsp;-<br>\nНесли &nbsp;нас &nbsp;крила &nbsp;в &nbsp;синяві &nbsp;бездонній.<br>\n<br>\n27<br>\nНа &nbsp;мить &nbsp;коротку, &nbsp;велемовну &nbsp;мить,<br>\nСебе &nbsp;побачили &nbsp;ми &nbsp;в &nbsp;давній &nbsp;Січі;<br>\nНа &nbsp;мить &nbsp;почули, &nbsp;як &nbsp;Дніпро &nbsp;шумить;<br>\nНа &nbsp;мить &nbsp;зайшли &nbsp;в &nbsp;паланки &nbsp;таємничі...<br>\n- &nbsp;Послухай, &nbsp;Грицю, &nbsp;в &nbsp;грудях &nbsp;клекотить, &nbsp;-<br>\nМаксим &nbsp;промовив, &nbsp;глянувши &nbsp;у &nbsp;вічі.<br>\nІ &nbsp;я, &nbsp;зиркнувши &nbsp;на &nbsp;горбатий &nbsp;ніс,<br>\nВ &nbsp;умі &nbsp;поклявсь &nbsp;- &nbsp;воскреснув &nbsp;Кривоніс!<br>\n<br>\n28<br>\nТа &nbsp;наші &nbsp;мрії, &nbsp;марива &nbsp;жадані,<br>\nУрвав &nbsp;мій &nbsp;батько &nbsp;стогоном &nbsp;тяжким.<br>\nБлідий, &nbsp;недужий, &nbsp;вдарений &nbsp;зарані<br>\nНагана &nbsp;тилом, &nbsp;корчився &nbsp;й &nbsp;жарким<br>\nЧолом &nbsp;з &nbsp;одчаю &nbsp;бився &nbsp;у &nbsp;конанні.<br>\nО &nbsp;рідний &nbsp;батьку! &nbsp;Словом &nbsp;нелихим<br>\nТебе, &nbsp;в &nbsp;хворобі, &nbsp;не &nbsp;картав &nbsp;з &nbsp;принуки,<br>\nХоча &nbsp;й &nbsp;соромивсь &nbsp;я &nbsp;твоєї &nbsp;муки.<br>\n<br>\n29<br>\nДва &nbsp;дні &nbsp;й &nbsp;дві &nbsp;ночі &nbsp;стугоніли &nbsp;шпали<br>\nІ &nbsp;телеграфні &nbsp;плакали &nbsp;дроти;<br>\nДва &nbsp;дні &nbsp;в &nbsp;полях &nbsp;вагони &nbsp;потопали,<br>\nНасилу &nbsp;змігши &nbsp;даль &nbsp;перепливти;<br>\nДві &nbsp;ночі &nbsp;в'язні &nbsp;на &nbsp;підлоозі &nbsp;спали,<br>\nНе &nbsp;відаючи &nbsp;долі, &nbsp;ні &nbsp;мети,<br>\nАж &nbsp;поки &nbsp;потяг, &nbsp;полоз &nbsp;нетверезий,<br>\nНе &nbsp;стрінув &nbsp;курські &nbsp;крижані &nbsp;берези.<br>\n<br>\n30<br>\nО &nbsp;білокорі! &nbsp;Вас &nbsp;я &nbsp;не &nbsp;злюбив.<br>\nВас, &nbsp;вид &nbsp;Москви, &nbsp;зненавидів &nbsp;до &nbsp;гиді,<br>\nКоли &nbsp;побачив &nbsp;ваш &nbsp;вихрастий &nbsp;звив;<br>\nВаш &nbsp;білий &nbsp;холод &nbsp;на &nbsp;зеленім &nbsp;виді<br>\nМене &nbsp;до &nbsp;болю &nbsp;кригою &nbsp;вразив,<br>\nБо &nbsp;за &nbsp;дитинства, &nbsp;що &nbsp;не &nbsp;знало &nbsp;ниді,<br>\nЯ &nbsp;звик &nbsp;до &nbsp;теплих, &nbsp;лагідних &nbsp;тополь<br>\nСеред &nbsp;південних &nbsp;осяйних &nbsp;роздоль.<br>\n<br>\n31<br>\n- &nbsp;Прощай &nbsp;навіки, &nbsp;рідна &nbsp;Україно! &nbsp;-<br>\nХтось &nbsp;молитовним &nbsp;голосом &nbsp;прорік.<br>\nЯк &nbsp;водоспад &nbsp;шалений, &nbsp;безупинно<br>\nШугав &nbsp;по &nbsp;жилах &nbsp;запальний &nbsp;потік;<br>\nІ &nbsp;я &nbsp;запрагнув &nbsp;злитись &nbsp;воєдино<br>\nЗ &nbsp;тобою, &nbsp;краю &nbsp;мій, &nbsp;навік, &nbsp;навік:<br>\nМигнули &nbsp;в &nbsp;думці &nbsp;поклики &nbsp;до &nbsp;втечі,<br>\nКоли &nbsp;спустився &nbsp;білгородськи &nbsp;вечір.<br>\n<br>\n32<br>\nПід &nbsp;гору &nbsp;потяг &nbsp;уповільнив &nbsp;хід,<br>\nНемов &nbsp;спочити &nbsp;гоувався &nbsp;гоже.<br>\nТоді &nbsp;не &nbsp;змовчав &nbsp;молодавий &nbsp;дід:<br>\n\"Тікайте, &nbsp;хлопці! &nbsp;Хай &nbsp;вам &nbsp;Бог &nbsp;поможе!<br>\nТримайте &nbsp;гордо &nbsp;український &nbsp;рід!\"<br>\nДошки &nbsp;підважуючи, &nbsp;звав &nbsp;хтось: &nbsp;\"Боже!\"<br>\nУдар &nbsp;- &nbsp;і &nbsp;дах, &nbsp;підрізаний &nbsp;ножем,<br>\nВідкрив &nbsp;нам &nbsp;отвір &nbsp;над &nbsp;чужим &nbsp;кряжем.<br>\n<br>\n33<br>\nНедужий &nbsp;батько, &nbsp;звівся &nbsp;наді &nbsp;мною:<br>\n\"Нехай, &nbsp;мій &nbsp;сину, &nbsp;Бог &nbsp;благословить!\" &nbsp;-<br>\nПерехрестив &nbsp;тремтячою &nbsp;рукою,<br>\nПідняв &nbsp;плечі &nbsp;- &nbsp;й &nbsp;за &nbsp;коротку &nbsp;мить<br>\nЯ &nbsp;вже &nbsp;летів &nbsp;комітьма &nbsp;головою<br>\nЗ &nbsp;вагона &nbsp;даху &nbsp;на &nbsp;ялини &nbsp;віть,<br>\nЩо &nbsp;- &nbsp;наче &nbsp;мати &nbsp;- &nbsp;злегка &nbsp;підхопила &nbsp;й<br>\nНа &nbsp;грунт &nbsp;поставила, &nbsp;зеленокрила.<br>\n<br>\n34<br>\nБрудний, &nbsp;обдертий, &nbsp;руки &nbsp;у &nbsp;крові,<br>\nЯ &nbsp;повертавсь &nbsp;до &nbsp;пам'яти &nbsp;небавом.<br>\nГуло &nbsp;й &nbsp;шуміло, &nbsp;грало &nbsp;в &nbsp;голові<br>\nЯкимсь &nbsp;незнаним &nbsp;маршем &nbsp;кучерявим.<br>\nЗа &nbsp;сосником, &nbsp;по &nbsp;пояс &nbsp;у &nbsp;траві,<br>\nЯ &nbsp;стрів &nbsp;Павла, &nbsp;що &nbsp;наближався &nbsp;плавом.<br>\nПоміж &nbsp;кущами &nbsp;виринув &nbsp;Максим,<br>\nІ &nbsp;ми &nbsp;пішли, &nbsp;згуртовані, &nbsp;за &nbsp;ним.<br>\n<br>\n35<br>\nМи &nbsp;йшли &nbsp;всю &nbsp;ніч. &nbsp;На &nbsp;південь &nbsp;прямували,<br>\nЖитами &nbsp;в &nbsp;росах, &nbsp;плавнями &nbsp;брели.<br>\nМинувши &nbsp;хижі, &nbsp;дерев'яні &nbsp;звали,<br>\nЩо &nbsp;нас &nbsp;лякали &nbsp;з &nbsp;ранішньї &nbsp;мли,<br>\nМи, &nbsp;наче &nbsp;вкопані, &nbsp;край &nbsp;річки &nbsp;стали:<br>\nЗ &nbsp;одного &nbsp;боку &nbsp;- &nbsp;ізби &nbsp;залягли,<br>\nА &nbsp;з &nbsp;другого &nbsp;- &nbsp;на &nbsp;хати &nbsp;біловиді<br>\nСадів &nbsp;клонитись &nbsp;віти &nbsp;красовиті.<br>\n<br>\n36<br>\n- &nbsp;Там &nbsp;Україна... &nbsp;- &nbsp;проказав &nbsp;Максим<br>\nСтарозавітним &nbsp;голосом &nbsp;Мойсея<br>\n(Всю &nbsp;Біблію, &nbsp;ще &nbsp;будучи &nbsp;малим,<br>\nВивчав &nbsp;я &nbsp;з &nbsp;дідом &nbsp;до &nbsp;фіти &nbsp;всіяє),<br>\nІ &nbsp;ми, &nbsp;побачивши &nbsp;вітчизну &nbsp;дим,<br>\nЩо &nbsp;нас &nbsp;манив, &nbsp;як &nbsp;захисту &nbsp;кирея,<br>\nПерехрестилися &nbsp;й &nbsp;без &nbsp;перепон<br>\nМулкий &nbsp;босоніж &nbsp;перейшли &nbsp;кордон.<br>\n<br>\n37<br>\n\"Пора &nbsp; &nbsp;спочити &nbsp;б, &nbsp;- &nbsp;натякнув &nbsp;Павло, &nbsp;-<br>\nНесила &nbsp;йти. &nbsp;Нарешті &nbsp;ми &nbsp;вже &nbsp;вдома\".<br>\nМаксим &nbsp;згодивсь: &nbsp;\"У &nbsp;гай &nbsp;поза &nbsp;село!\"<br>\nІ &nbsp;я &nbsp;відчув, &nbsp;яка &nbsp;велика &nbsp;втома<br>\nГнітила &nbsp;тіло. &nbsp;Нило &nbsp;і &nbsp;пекло.<br>\nТа &nbsp;любо &nbsp;стріла &nbsp;складена &nbsp;солома.<br>\nІ &nbsp;ми, &nbsp;у &nbsp;скирту &nbsp;врившися &nbsp;клубком,<br>\nПоснули &nbsp;нагло &nbsp;непробудним &nbsp;сном.<br>\n<br>\n38<br>\nЯ &nbsp;бачив &nbsp;дивне &nbsp;видиво &nbsp;потому:<br>\nІз &nbsp;двору &nbsp;мати &nbsp;повагом &nbsp;ішла,<br>\nНа &nbsp;поводі &nbsp;шовково-золотому<br>\nКоня &nbsp;баского &nbsp;впевнено &nbsp;вела,<br>\nНакинувши &nbsp;на &nbsp;нього &nbsp;паполому,<br>\nМережану &nbsp;нитками &nbsp;зі &nbsp;срібла;<br>\nВергав &nbsp;вогонь &nbsp;із &nbsp;ніздрів &nbsp;кінь &nbsp;гривастий,<br>\nНемов &nbsp;дракона &nbsp;він &nbsp;жадав &nbsp;допасти.<br>\n<br>\n39<br>\nНа &nbsp;гривані &nbsp;золочене &nbsp;сідло<br>\nНезнаним &nbsp;сяйвом &nbsp;радісно &nbsp;сіяло.<br>\nТа &nbsp;вершника &nbsp;в &nbsp;кульбаці &nbsp;не &nbsp;було.<br>\nГарячий &nbsp;кінь, &nbsp;басуючи &nbsp;зухвало,<br>\nІржав &nbsp;розкотисто &nbsp;на &nbsp;все &nbsp;село:<br>\nДля &nbsp;нього &nbsp;вигону &nbsp;було &nbsp;замало.<br>\n\"Бери, &nbsp;- &nbsp;сказала &nbsp;мати, &nbsp;- &nbsp;й &nbsp;поспішай<br>\nЗ &nbsp;неволі &nbsp;рідний &nbsp;визволяти &nbsp;край!\"<br>\n<br>\n40<br>\nВогненно &nbsp;звівся &nbsp;меч &nbsp;Архистратига<br>\nВ &nbsp;моїй &nbsp;правиці, &nbsp;блиснувши, &nbsp;як &nbsp;гнів;<br>\nІ &nbsp;я &nbsp;крізь &nbsp;вітер, &nbsp;що &nbsp;студив, &nbsp;мов &nbsp;крига,<br>\nПустивши &nbsp;повід, &nbsp;помстою &nbsp;злетів<br>\nНад &nbsp;отнім &nbsp;краєм, &nbsp;що &nbsp;конав &nbsp;- &nbsp;недвига &nbsp;-<br>\nПопід &nbsp;нещадним &nbsp;чоботом &nbsp;катів:<br>\nЖахтіли &nbsp;кров'ю &nbsp;п'ятикутні &nbsp;з &nbsp;лоба,<br>\nЗ &nbsp;нутра &nbsp;московська &nbsp;шкірилась &nbsp;утроба.<br>\n<br>\n41<br>\nЯ &nbsp;все &nbsp;стинав, &nbsp;що &nbsp;звалось &nbsp;москалем<br>\n(Дослівно &nbsp;майже &nbsp;з &nbsp;гнівного &nbsp;Тараса),<br>\nІ &nbsp;за &nbsp;моїм &nbsp;поборницьким &nbsp;кличем,<br>\nЯк &nbsp;смерч, &nbsp;котилася &nbsp;вояцька &nbsp;маса;<br>\nЯ &nbsp;розсікав &nbsp;до &nbsp;пояса &nbsp;мечем &nbsp;-<br>\nРобив &nbsp;два &nbsp;тіла &nbsp;з &nbsp;одного &nbsp;каркаса,<br>\nІ &nbsp;вже &nbsp;в &nbsp;одно &nbsp;не &nbsp;сходились &nbsp;тіла<br>\nТам, &nbsp;де &nbsp;моя &nbsp;дорога &nbsp;пролягла.<br>\n<br>\n42<br>\nЗдавалося, &nbsp;що &nbsp;простір &nbsp;підо &nbsp;мною<br>\nІ &nbsp;сонце, &nbsp;й &nbsp;зорі, &nbsp;і &nbsp;планети &nbsp;всі<br>\nТекли &nbsp;й &nbsp;текли &nbsp;нестримною &nbsp;рікою<br>\nУ &nbsp;невимовній &nbsp;космосу &nbsp;красі,<br>\nМій &nbsp;подвиг &nbsp;осяваючи &nbsp;собою;<br>\nІ &nbsp;я, &nbsp;відомсти &nbsp;праведний &nbsp;носій,<br>\nНемов &nbsp;Ярема, &nbsp;звівши &nbsp;меч &nbsp;під &nbsp;хмари,<br>\nГукав: &nbsp;\"Покари &nbsp;москалям, &nbsp;покари!\"<br>\n<br>\n43<br>\nНе &nbsp;відав &nbsp;я, &nbsp;як &nbsp;довго &nbsp;я &nbsp;гасав,<br>\nСуворий &nbsp;месник, &nbsp;ведучи &nbsp;загони;<br>\nВідходив &nbsp;ворог, &nbsp;перебродив &nbsp;став,<br>\nПозаду &nbsp;слід &nbsp;лишаючи &nbsp;червоний &nbsp;-<br>\nПо &nbsp;тій &nbsp;землі, &nbsp;що &nbsp;зайдою &nbsp;топтав.<br>\nІ &nbsp;засміялися &nbsp;безмежні &nbsp;гони,<br>\nКоли &nbsp;главу &nbsp;сільради &nbsp;Сердюка<br>\nМечем &nbsp;розкраяла &nbsp;моя &nbsp;рука.<br>\n<br>\n44<br>\nІ &nbsp;я &nbsp;прокинувся... &nbsp;Внизу &nbsp;дівчата<br>\nЗгрібали &nbsp;сіно. &nbsp;Пісня &nbsp;голосна<br>\nЧеркала &nbsp;небо. &nbsp;Сонце, &nbsp;мов &nbsp;на &nbsp;чати,<br>\nПливло &nbsp;на &nbsp;захід. &nbsp;Листяна &nbsp;стіна<br>\nЙого &nbsp;прииймала, &nbsp;тінями &nbsp;крапчата.<br>\nЗалита &nbsp;сяйвом, &nbsp;лагідна, &nbsp;вона<br>\nПід &nbsp;зеленаво-синім &nbsp;небокраєм<br>\nОчам &nbsp;здавалася &nbsp;блаженним &nbsp;раєм.<br>\n<br>\n45<br>\nА &nbsp;поруч &nbsp;мене &nbsp;міцно &nbsp;спав &nbsp;Максим.<br>\nЧи &nbsp;снилось &nbsp;молодому &nbsp;ватажкові<br>\nТе, &nbsp;що &nbsp;й &nbsp;мені? &nbsp;Чи &nbsp;мандрувало &nbsp;з &nbsp;ним<br>\nЗвитяжне &nbsp;видиво? &nbsp;Чи &nbsp;в &nbsp;тій &nbsp;підкові,<br>\nЩо &nbsp;він &nbsp;знайшов &nbsp;над &nbsp;шляхом &nbsp;порохним<br>\n(Про &nbsp;це &nbsp;він &nbsp;гордо &nbsp;повідав &nbsp;Павлові),<br>\nЯка, &nbsp;мов &nbsp;символом, &nbsp;пекла &nbsp;мене,<br>\nВін &nbsp;віщування &nbsp;бачив &nbsp;потайне?<br>\n<br>\n46<br>\nПавло &nbsp;хропів, &nbsp;й &nbsp;радісно &nbsp;мені &nbsp;було<br>\nНа &nbsp;їхні &nbsp;подихи &nbsp;зорити &nbsp;збоку,<br>\nПеред &nbsp;лицем &nbsp;солом'яне &nbsp;стебло<br>\nГойдало &nbsp;стовбурінь &nbsp;свою &nbsp;високу,<br>\nКоли &nbsp;на &nbsp;нього &nbsp;видихав &nbsp;Павло.<br>\nІ &nbsp;загрібальниць &nbsp;нешвидкого &nbsp;кроку<br>\nЩе &nbsp;не &nbsp;присвоював &nbsp;блакитний &nbsp;день,<br>\nПо &nbsp;вінця &nbsp;повен &nbsp;золотих &nbsp;пісень.<br>\n<br>\n48<br>\nМаксима &nbsp;злегка &nbsp;я &nbsp;торкнув &nbsp;рукою &nbsp;-<br>\nІ &nbsp;той &nbsp;підкинувсь, &nbsp;як &nbsp;спросоння &nbsp;звір.<br>\nПотому &nbsp;втрьох &nbsp;за &nbsp;красною &nbsp;лукою<br>\nМи &nbsp;довго &nbsp;стежили. &nbsp;З &nbsp;прадавніх &nbsp;пір<br>\nЩе &nbsp;так &nbsp;сіножать &nbsp;не &nbsp;тремтіла &nbsp;грою<br>\nІ &nbsp;в &nbsp;гоні &nbsp;хвиль &nbsp;не &nbsp;марив &nbsp;косогір, &nbsp;-<br>\nЯк &nbsp;нам &nbsp;у &nbsp;тому &nbsp;вересні &nbsp;чи &nbsp;серпні,<br>\nЩо &nbsp;лив &nbsp;навколо &nbsp;пахощі &nbsp;нестерпні.<br>\n<br>\n49<br>\n- &nbsp;Агов! &nbsp;дівчата? &nbsp;- &nbsp;покликом, &nbsp;як &nbsp;грім,<br>\nМаксим &nbsp;зі &nbsp;скирти &nbsp;вигукнув &nbsp;раптово,<br>\nІ &nbsp;аж &nbsp;до &nbsp;лісу &nbsp;вибалком &nbsp;крутим<br>\nПішло &nbsp;луною &nbsp;вагомите &nbsp;слово...<br>\n\"Ви &nbsp;що &nbsp;за &nbsp;лежні? &nbsp;- &nbsp;мов &nbsp;сріблом &nbsp;дзвінким,<br>\nОдна &nbsp;спитала. &nbsp;- &nbsp;Все, &nbsp;либонь, &nbsp;готово.<br>\nАну &nbsp;ж &nbsp;до &nbsp;вил!\" &nbsp;І &nbsp;навпрост &nbsp;по &nbsp;стерні<br>\nПішли &nbsp;ми &nbsp;втрьох, &nbsp;невмивані &nbsp;й &nbsp;брудні.<br>\n<br>\n50<br>\nНа &nbsp;цьому &nbsp;й &nbsp;першу &nbsp;пісню &nbsp;закінчімо,<br>\nБо &nbsp;вже &nbsp;й &nbsp;мені &nbsp;вривається &nbsp;терпець.<br>\nЧитачу &nbsp;ревний! &nbsp;Мабуть, &nbsp;незлічимо<br>\nЯ &nbsp;нагромадив &nbsp;нелегких &nbsp;слівець.<br>\nПрости &nbsp;мені! &nbsp;Не &nbsp;знизую &nbsp;плечима,<br>\nНе &nbsp;каюся, &nbsp;щасливий &nbsp;же &nbsp;кінець:<br>\nДівчатам &nbsp;сіно &nbsp;ми &nbsp;в &nbsp;копиці &nbsp;склали,<br>\nВони &nbsp;ж &nbsp;нас &nbsp;повели &nbsp;й &nbsp;нагодували.\n\n\n<br><br>\n"
}