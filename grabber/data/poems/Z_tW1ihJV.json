{
  "author": "62xiE3sPA",
  "id": "Z_tW1ihJV",
  "title": "ЛАСТІВКА",
  "link": "metrs_poem.php?poem=7576",
  "html": "\n<h4></h4>\n\n<a href=\"/metrs.php?id=102&amp;type=tvorch\" class=\"redhr1\">Творчість</a> |\n<a href=\"/metrs.php?id=102&amp;type=biogr\" class=\"redhr1\">Біографія</a> |\n<a href=\"/metrs.php?id=102&amp;type=critiques\" class=\"redhr1\">Критика</a>\n\n<h4>ЛАСТІВКА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp;Під &nbsp;Києвом, &nbsp;стольним &nbsp;градом,<br>\nНа &nbsp;славній &nbsp;долині,<br>\nДе &nbsp;впадає &nbsp;Чортория<br>\nУ &nbsp;дніпровські &nbsp;хвилі,<br>\nЗбиралися &nbsp;руські &nbsp;люди<br>\nНа &nbsp;велику &nbsp;раду,<br>\nРахували, &nbsp;як &nbsp;родину<br>\nЗ &nbsp;лиха &nbsp;визволяти.<br>\nБули &nbsp;в &nbsp;зборі &nbsp;князі &nbsp;руські:<br>\nКиївський &nbsp;старіший,<br>\nЗ &nbsp;Переяслава &nbsp;Володимир &nbsp;-<br>\nНад &nbsp;усіх &nbsp;мудріший,<br>\nБуйний &nbsp;Олег &nbsp;з &nbsp;Чернігова,<br>\nІ &nbsp;князі &nbsp;з &nbsp;Волині,<br>\nІ &nbsp;бояре, &nbsp;і &nbsp;дружини,<br>\nІ &nbsp;прості &nbsp;людини.<br>\nМіж &nbsp;князями, &nbsp;як &nbsp;та &nbsp;рожа<br>\nВ &nbsp;саду &nbsp;процвітає,<br>\nМономах &nbsp;переяславський.<br>\nВін &nbsp;річ &nbsp;починає:<br>\n\"Послухайте, &nbsp;брати &nbsp;князі<br>\nІ &nbsp;всі &nbsp;християне!<br>\nБуло &nbsp;мені &nbsp;знаменіє<br>\nОд &nbsp;Бога &nbsp;послане:<br>\nПобачили &nbsp;в &nbsp;Радосині<br>\nО &nbsp;самій &nbsp;півночі<br>\nНад &nbsp;Печерським &nbsp;стовп &nbsp;огняний<br>\nМої &nbsp;грішні &nbsp;очі.<br>\nСперш &nbsp;стояв &nbsp;над &nbsp;трапезою,<br>\nА &nbsp;далі &nbsp;ізнявся,<br>\nСтав &nbsp;над &nbsp;церквою, &nbsp;а &nbsp;далі<br>\nПо &nbsp;Дніпру &nbsp;піднявся<br>\nІ &nbsp;розсипавсь &nbsp;на &nbsp;болоні.<br>\nБратія &nbsp;кохані!<br>\nМоя &nbsp;думка &nbsp;- &nbsp;єсть &nbsp;се &nbsp;ангел,<br>\nОд &nbsp;Бога &nbsp;зісланий!<br>\nТреба &nbsp;йти &nbsp;нам &nbsp;на &nbsp;поганих<br>\nВ &nbsp;їх &nbsp;землю &nbsp;прокляту:<br>\nНапитись &nbsp;шоломом &nbsp;Дону<br>\nІ &nbsp;слави &nbsp;набрати!\"<br>\n &nbsp; &nbsp; &nbsp;Скоро &nbsp;річ &nbsp;таку &nbsp;промовив<br>\n &nbsp; &nbsp; &nbsp;Мономах &nbsp;голінний,<br>\n &nbsp; &nbsp; &nbsp;Обізвалися &nbsp;кияне:<br>\n &nbsp; &nbsp; &nbsp;\"Час &nbsp;тепер &nbsp;не &nbsp;вільний!<br>\n &nbsp; &nbsp; &nbsp;Як &nbsp;же &nbsp;можна &nbsp;смерда &nbsp;з &nbsp;конем<br>\n &nbsp; &nbsp; &nbsp;Од &nbsp;ріллі &nbsp;узяти?<br>\n &nbsp; &nbsp; &nbsp;Тепер &nbsp;весна: &nbsp;смерду &nbsp;в &nbsp;полі<br>\n &nbsp; &nbsp; &nbsp;Саме &nbsp;час &nbsp;орати\".<br>\nВолодимир &nbsp;одвічає:<br>\n\"Неладно &nbsp;сказали,<br>\nДобрі &nbsp;браття! &nbsp;Дурно &nbsp;смерда<br>\nВи &nbsp;пожалковали!<br>\nПолович &nbsp;не &nbsp;пожаліє,<br>\nЯк &nbsp;на &nbsp;нас &nbsp;налине;<br>\nУб'є &nbsp;смерда, &nbsp;коня &nbsp;візьме...<br>\nВся &nbsp;сім'я &nbsp;загине!\"<br>\nОтак &nbsp;сказав &nbsp;Володимир,<br>\nУсі &nbsp;дивовали,<br>\n\"Право, &nbsp;істинно\", &nbsp;- &nbsp;єдиним<br>\nГолосом &nbsp;сказали<br>\nІ &nbsp;на &nbsp;раді &nbsp;присудили<br>\nНа &nbsp;поганих &nbsp;стати,<br>\nНапитись &nbsp;шоломом &nbsp;Дону<br>\nІ &nbsp;слави &nbsp;набрати.<br>\n<br>\nТоді &nbsp;в &nbsp;Києві &nbsp;на &nbsp;ринку<br>\nВояки &nbsp;кричали:<br>\n\"Кому &nbsp;пам'ятно, &nbsp;кияне,<br>\nЩо &nbsp;батьки &nbsp;вчиняли,<br>\nКому &nbsp;мила &nbsp;земля &nbsp;руська<br>\nІ &nbsp;віра &nbsp;святая,<br>\nХто &nbsp;не &nbsp;хоче &nbsp;нить &nbsp;в &nbsp;неволі<br>\nУ &nbsp;чужому &nbsp;краю<br>\nАбо &nbsp;жінки, &nbsp;або &nbsp;донечки<br>\nВ &nbsp;полон &nbsp;оддавати,<br>\nХто &nbsp;не &nbsp;любить &nbsp;на &nbsp;спалені<br>\nЦеркви &nbsp;поглядати, &nbsp;-<br>\nТой &nbsp;нехай &nbsp;бере &nbsp;оружьє,<br>\nНа &nbsp;коня &nbsp;сідає<br>\nТа &nbsp;з &nbsp;князями &nbsp;в &nbsp;половецьку<br>\nЗемлю &nbsp;поспішає!\"<br>\n<br>\n &nbsp; &nbsp; &nbsp;А &nbsp;в &nbsp;Києві &nbsp;вдова &nbsp;жила,<br>\nЧесна &nbsp;та &nbsp;старенька;<br>\nУ &nbsp;вдовиці &nbsp;синок &nbsp;любий,<br>\nЯк &nbsp;сокіл &nbsp;ясненький.<br>\nВона &nbsp;його &nbsp;годувала,<br>\nПестила, &nbsp;кохала;<br>\nІз &nbsp;ним &nbsp;вона &nbsp;доживати<br>\nВіку &nbsp;сподівала.<br>\nПочув &nbsp;синок &nbsp;закликаньє,<br>\nПалає &nbsp;серденько;<br>\nНа &nbsp;батьківські &nbsp;мечі-списи<br>\nПогляда &nbsp;пильненько.<br>\n\"Благослови, &nbsp;стара &nbsp;мати,<br>\nНа &nbsp;добреє &nbsp;діло:<br>\nЗа &nbsp;святую &nbsp;руську &nbsp;землю<br>\nОддать &nbsp;душу &nbsp;й &nbsp;тіло<br>\nАбо &nbsp;Дону &nbsp;напитися<br>\nІ &nbsp;слави &nbsp;достати,<br>\nДітям-внукам &nbsp;тую &nbsp;славу<br>\nЧесно &nbsp;передати!\"<br>\nСтара &nbsp;мати &nbsp;відповіла:<br>\n\"Синочку &nbsp;мій &nbsp;милий!<br>\nНе &nbsp;на &nbsp;теє, &nbsp;мій &nbsp;квітоньку,<br>\nЯ &nbsp;тебе &nbsp;ростила,<br>\nНе &nbsp;для &nbsp;того &nbsp;годувала,<br>\nЩоб &nbsp;матір &nbsp;старую<br>\nТи &nbsp;покинув &nbsp;без &nbsp;підмоги,<br>\nВбогу, &nbsp;немощную.<br>\nПравда, &nbsp;синку, &nbsp;добре &nbsp;діло<br>\nЗа &nbsp;віру &nbsp;стояти,<br>\nАле &nbsp;добре &nbsp;в &nbsp;Бога &nbsp;діло &nbsp;-<br>\nМатір &nbsp;доглядати.<br>\nЯк &nbsp;закриєш &nbsp;мої &nbsp;очі,<br>\nСховаєш &nbsp;в &nbsp;могилі<br>\nСвою &nbsp;матір, &nbsp;- &nbsp;тоді &nbsp;й &nbsp;роби,<br>\nЩо &nbsp;серденьку &nbsp;мило!<br>\n<br>\n &nbsp; &nbsp; &nbsp;Слуха &nbsp;юнак, &nbsp;розважає,<br>\nНа &nbsp;матір &nbsp;погляне.<br>\nЯк &nbsp;квітина &nbsp;під &nbsp;морозом,<br>\nЙого &nbsp;серце &nbsp;в'яне,<br>\nА &nbsp;погляне &nbsp;на &nbsp;оружжя &nbsp;-<br>\nЗнову &nbsp;серце &nbsp;рветься,<br>\nА &nbsp;за &nbsp;тим &nbsp;удруге, &nbsp;втретє<br>\nЗаклик &nbsp;оддається.<br>\n &nbsp; &nbsp; &nbsp;<br>\n &nbsp; &nbsp; &nbsp;Не &nbsp;зжалився &nbsp;над &nbsp;матір'ю,<br>\n &nbsp; &nbsp; &nbsp;Над &nbsp;її &nbsp;сльозами,<br>\n &nbsp; &nbsp; &nbsp;Сідла &nbsp;коня, &nbsp;міч &nbsp;знімає,<br>\n &nbsp; &nbsp; &nbsp;Їде &nbsp;за &nbsp;полками.<br>\n &nbsp;<br>\nСтара &nbsp;мати &nbsp;з &nbsp;жалю &nbsp;мліє,<br>\nК &nbsp;землі &nbsp;припадає,<br>\nСвоє &nbsp;дитя &nbsp;непокірне &nbsp;<br>\nСпершу &nbsp;проклинає,<br>\nА &nbsp;на &nbsp;потім &nbsp;пожаліла<br>\nТа &nbsp;й &nbsp;молиться &nbsp;Богу,<br>\nЩоб &nbsp;дав &nbsp;Господь &nbsp;молодому<br>\nЩасливу &nbsp;дорогу,<br>\nЩоб &nbsp;синок &nbsp;живий &nbsp;зостався,<br>\nТа &nbsp;в &nbsp;Київ &nbsp;вертався,<br>\nТа &nbsp;щоб &nbsp;слави &nbsp;лицарської,<br>\nЯк &nbsp;батько, &nbsp;набрався.<br>\nОтак &nbsp;вона &nbsp;молилася;<br>\nЗа &nbsp;тим &nbsp;час &nbsp;минає;<br>\nВже &nbsp;пройшов &nbsp;святий &nbsp;Великдень,<br>\nВшестя &nbsp;настигає.<br>\n<br>\n &nbsp; &nbsp; &nbsp;Стурбовався &nbsp;стольний &nbsp;Київ,<br>\nДзвони &nbsp;задзвонили,<br>\nВертаються &nbsp;руські &nbsp;люди<br>\nЗ &nbsp;чужої &nbsp;країни.<br>\nПопереду &nbsp;попи &nbsp;ідуть<br>\nЗ &nbsp;святими &nbsp;хрестаами,<br>\nА &nbsp;позаду &nbsp;полон &nbsp;ведуть<br>\nЗ &nbsp;тяжкими &nbsp;возами.<br>\nНа &nbsp;березі &nbsp;люд &nbsp;зібрався,<br>\nСтарії, &nbsp;малії,<br>\nЖінки, &nbsp;діти, &nbsp;заручені<br>\nДівки &nbsp;молодії.<br>\nКожне &nbsp;свого &nbsp;привітає,<br>\nВсі &nbsp;дякують &nbsp;Богу,<br>\nА &nbsp;юнаки &nbsp;розказують<br>\nПро &nbsp;свою &nbsp;дорогу:<br>\nЯк &nbsp;у &nbsp;граді &nbsp;Шарукані<br>\nПоловці &nbsp;погані<br>\nВиносили &nbsp;вино &nbsp;й &nbsp;рибу<br>\nІ &nbsp;прохали &nbsp;шани,<br>\nІ &nbsp;як, &nbsp;мов &nbsp;той &nbsp;бор &nbsp;великий,<br>\nВороги &nbsp;сходились,<br>\nЯк &nbsp;у &nbsp;страшний &nbsp;понеділок<br>\nНа &nbsp;Сальниці &nbsp;бились;<br>\nЯк &nbsp;все &nbsp;небо &nbsp;загриміло,<br>\nЗемля &nbsp;стугоніла,<br>\nЗдолівала &nbsp;руське &nbsp;військо<br>\nПоловецька &nbsp;сила,<br>\nУсівала &nbsp;всю &nbsp;болоню<br>\nРуськими &nbsp;тілами,<br>\nПоки &nbsp;ступив &nbsp;Володимир<br>\nЗ &nbsp;вірними &nbsp;полками.<br>\nТоді &nbsp;люди &nbsp;побачили<br>\nНевимовне &nbsp;чудо:<br>\nАнгел &nbsp;божий &nbsp;став &nbsp;на &nbsp;поміч<br>\nХрещеному &nbsp;люду,<br>\nСтав &nbsp;крилами &nbsp;Мономаха<br>\nСвято &nbsp;осіняти,<br>\nСтав &nbsp;невидимо &nbsp;поганим<br>\nГолови &nbsp;стинати.<br>\n<br>\n &nbsp; &nbsp; &nbsp;Так &nbsp;юнаки &nbsp;говорили,<br>\nА &nbsp;тут &nbsp;за &nbsp;возами<br>\nОбізвались &nbsp;колодники<br>\nЗ &nbsp;гіркими &nbsp;сльозами:<br>\n\"Довелось &nbsp;і &nbsp;нам &nbsp;побачить<br>\nТе &nbsp;велике &nbsp;диво:<br>\nВід &nbsp;того-то &nbsp;наше &nbsp;військо<br>\nСтало &nbsp;боязливо.<br>\n &nbsp; &nbsp; &nbsp;Не &nbsp;здолієм, &nbsp;руські &nbsp;люди,<br>\n &nbsp; &nbsp; &nbsp;Воювати &nbsp;з &nbsp;вами,<br>\n &nbsp; &nbsp; &nbsp;Бо, &nbsp;воюючи, &nbsp;ще &nbsp;маєм<br>\n &nbsp; &nbsp; &nbsp;Биться &nbsp;з &nbsp;небесами!\"<br>\n<br>\nОтоді-то &nbsp;була &nbsp;радість<br>\nНашій &nbsp;Україні,<br>\nОтоді-то &nbsp;пішла &nbsp;слава<br>\nНа &nbsp;усі &nbsp;чужини!<br>\nГреки, &nbsp;чехи, &nbsp;ляхи, &nbsp;угри<br>\nСлаву &nbsp;ту &nbsp;носили<br>\nАж &nbsp;до &nbsp;Риму &nbsp;великого:<br>\nВсі &nbsp;Бога &nbsp;хвалили.<br>\nДобрі &nbsp;Бог &nbsp;вихваляли,<br>\nА &nbsp;поганці &nbsp;страха<br>\nНабралися, &nbsp;боячися<br>\nКнязя &nbsp;Мономаха.<br>\n<br>\nУ &nbsp;той &nbsp;час &nbsp;вдова &nbsp;старенька<br>\nК &nbsp;війську &nbsp;виходжала,<br>\nТуди-сюди &nbsp;оченьками<br>\nСина &nbsp;визирала;<br>\nАле &nbsp;сина-одиначка<br>\nНіде &nbsp;не &nbsp;уздріла<br>\nІ &nbsp;до &nbsp;князя &nbsp;старішого<br>\nЗ &nbsp;річчю &nbsp;приступила:<br>\n\"Княже &nbsp;милий, &nbsp;княже &nbsp;славний!<br>\nДе &nbsp;мій &nbsp;син &nbsp;єдиний?<br>\nЧи &nbsp;з &nbsp;славою &nbsp;вернувся,<br>\nЧи &nbsp;в &nbsp;полі &nbsp;погинув?\"<br>\n<br>\nОдмовляє &nbsp;князь &nbsp;старіший:<br>\n\"Чесная &nbsp;вдовице!<br>\nОженився &nbsp;син &nbsp;твій &nbsp;милий:<br>\nВзяв &nbsp;собі &nbsp;дівицю<br>\nНарядную, &nbsp;багатую,<br>\nЗ &nbsp;многими &nbsp;скарбами,<br>\nКоса &nbsp;її &nbsp;шовковая<br>\nУбрана &nbsp;квітами.<br>\nГорда, &nbsp;пишна &nbsp;- &nbsp;роботою<br>\nРучок &nbsp;не &nbsp;потомить.<br>\nНавіть &nbsp;князю &nbsp;старішому<br>\nГолови &nbsp;не &nbsp;склонить\".<br>\n<br>\nОдгадала &nbsp;стара &nbsp;мати<br>\nСій &nbsp;загадки &nbsp;силу,<br>\nЩо &nbsp;прийняла &nbsp;одинчика<br>\nТемная &nbsp;могила.<br>\n....................................................................................<br>\n....................................................................................<br>\nНе &nbsp;давала &nbsp;худібоньки<br>\nНа &nbsp;нищую &nbsp;братью,<br>\nНад &nbsp;Дніпром-рікою &nbsp;славним<br>\nДень &nbsp;і &nbsp;ніч &nbsp;сиділа,<br>\nНа &nbsp;недолю &nbsp;нарікала,<br>\nПлакала, &nbsp;вопила,<br>\nІ &nbsp;пташкою &nbsp;буть &nbsp;бажала,<br>\nІ &nbsp;так &nbsp;говорила:<br>\n\"Якби &nbsp;я &nbsp;тепер, &nbsp;безчасна,<br>\nМала &nbsp;тії &nbsp;крила,<br>\nПолинула &nbsp;б &nbsp;до &nbsp;синочка<br>\nУ &nbsp;чужу &nbsp;чужину,<br>\nОдвідала &nbsp;б &nbsp;дитя &nbsp;своє,<br>\nБідну &nbsp;сиротину.<br>\nСіла &nbsp;б, &nbsp;пала &nbsp;б &nbsp;в &nbsp;головоньках<br>\nТа &nbsp;й &nbsp;сказала &nbsp;б: &nbsp;\"Синку!<br>\nПочуй &nbsp;мене, &nbsp;глянь &nbsp;на &nbsp;мене,<br>\nОдчини &nbsp;могилку!<br>\nА &nbsp;в &nbsp;могилі &nbsp;темно, &nbsp;вогко<br>\nІ &nbsp;холодно &nbsp;дуже!<br>\nОдинокий &nbsp;мій &nbsp;голубе,<br>\nМій &nbsp;синку, &nbsp;мій &nbsp;друже!<br>\nТам &nbsp;нікому &nbsp;головоньки<br>\nТобі, &nbsp;синку, &nbsp;змити,<br>\nТам &nbsp;нікому &nbsp;сорочечки<br>\nБіленькій &nbsp;надіти;<br>\nНе &nbsp;почуєш &nbsp;на &nbsp;чужині<br>\nЛаскавої &nbsp;мови,<br>\nНіхто &nbsp;там &nbsp;тобі &nbsp;не &nbsp;скаже<br>\nВірненького &nbsp;слова.<br>\nКажуть &nbsp;- &nbsp;синок &nbsp;оженився;<br>\nПроклята &nbsp;та &nbsp;мила:<br>\nВона &nbsp;мою &nbsp;головоньку &nbsp;<br>\nНавіки &nbsp;згубила;<br>\nНе &nbsp;такую &nbsp;сподівала &nbsp;<br>\nЯ &nbsp;собі &nbsp;невістку\".<br>\n<br>\n &nbsp; &nbsp; &nbsp;Отак &nbsp;вона &nbsp;голосила,<br>\nДалі &nbsp;перестала,<br>\nТуга &nbsp;дива &nbsp;наробила:<br>\nМати &nbsp;пташком &nbsp;стала.<br>\nСкоротались &nbsp;її &nbsp;ноги,<br>\nА &nbsp;білеє &nbsp;тіло<br>\nСизенькоє &nbsp;й &nbsp;біленькеє<br>\nПір'ячко &nbsp;оділо;<br>\nА &nbsp;рученьки &nbsp;її &nbsp;стали<br>\nЛегенькії &nbsp;крильця.<br>\nПіднялася, &nbsp;закрутилась<br>\nПо &nbsp;ясній &nbsp;водиці,<br>\nЩе &nbsp;хотіла &nbsp;затужити,<br>\nТа &nbsp;й &nbsp;защебетала &nbsp;-<br>\nЛастівкою &nbsp;сизенькою<br>\nМатіночка &nbsp;стала.<br>\nЛастівочка &nbsp;домовита,<br>\nЛюбая &nbsp;пташина,<br>\nНевсипуща, &nbsp;дітолюбна,<br>\nДобра &nbsp;господиня,<br>\nНе &nbsp;боїться &nbsp;вона &nbsp;миру,<br>\nПо &nbsp;селах &nbsp;витає,<br>\nНезлоблива, &nbsp;тільки &nbsp;льотом<br>\nСебе &nbsp;охраняє.<br>\nЇї &nbsp;бить &nbsp;бояться &nbsp;діти,<br>\nЩоб &nbsp;не &nbsp;вмерла &nbsp;мати,<br>\nКажуть, &nbsp;де &nbsp;вона &nbsp;витає,<br>\nЗгода &nbsp;у &nbsp;тій &nbsp;хаті.\n\n\n<br><br>\n"
}