{
  "author": "Uiz_GU5j",
  "id": "3YmiUmhv",
  "title": "ОДНОГО ВЕСНЯНОГО ДНЯ",
  "link": "/metrs_poem.php?poem=17783",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>ОДНОГО ВЕСНЯНОГО ДНЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВіщове &nbsp;дерево &nbsp;гуде &nbsp;дрімотно &nbsp;зранку, &nbsp;<br>\nрозхильчасті &nbsp;гілки &nbsp;щось &nbsp;креслять &nbsp;нечітке, &nbsp;<br>\nі &nbsp;пада &nbsp;тінь &nbsp;від &nbsp;них &nbsp;на &nbsp;стіл, &nbsp;на &nbsp;чаю &nbsp;склянку, &nbsp;<br>\nде &nbsp;солодко &nbsp;тремтять &nbsp;березові &nbsp;листки. &nbsp;<br>\nТа &nbsp;це &nbsp;ж &nbsp;сьогодні &nbsp;день &nbsp;ясних &nbsp;світлонародин: &nbsp;<br>\nпо &nbsp;білому &nbsp;біжать &nbsp;червоні &nbsp;птиці &nbsp;дня, &nbsp;<br>\nі &nbsp;хмара, &nbsp;що &nbsp;зійшла &nbsp;невмічено &nbsp;зі &nbsp;сходу, &nbsp;<br>\nпливе &nbsp;собі, &nbsp;й &nbsp;ніхто &nbsp;її &nbsp;не &nbsp;доганя. &nbsp;<br>\nІ &nbsp;синя &nbsp;тінь &nbsp;лежить &nbsp;від &nbsp;будяка &nbsp;сухого, &nbsp;<br>\nщо &nbsp;імені &nbsp;позбувсь &nbsp;і &nbsp;всіх &nbsp;сухих &nbsp;голів &nbsp;<br>\nі &nbsp;вже &nbsp;не &nbsp;пам’ята &nbsp;нікого &nbsp;і &nbsp;нічого &nbsp;— &nbsp;<br>\nстоїть &nbsp;собі &nbsp;один &nbsp;серед &nbsp;ясних &nbsp;снігів. &nbsp;<br>\nДовкола &nbsp;ні &nbsp;душі, &nbsp;проте &nbsp;чомусь &nbsp;так &nbsp;тісно: &nbsp;<br>\nні &nbsp;глянути &nbsp;убік, &nbsp;ні &nbsp;пальцем &nbsp;ворухнуть, &nbsp;<br>\nа &nbsp;мимо &nbsp;скроней &nbsp;вдень &nbsp;йдуть &nbsp;промені &nbsp;ускісні, &nbsp;<br>\nі &nbsp;чути, &nbsp;як &nbsp;вони &nbsp;покликують &nbsp;весну. &nbsp;<br>\nІ &nbsp;раптом &nbsp;з-поза &nbsp;пліч &nbsp;явився &nbsp;запах &nbsp;сіна: &nbsp;<br>\nтерпкава &nbsp;духота &nbsp;і &nbsp;призелень &nbsp;густа, &nbsp;<br>\nзелена &nbsp;течія &nbsp;пінує &nbsp;по &nbsp;коліна, &nbsp;<br>\nі &nbsp;радість &nbsp;нареклась &nbsp;беззвучно &nbsp;на &nbsp;вустах… &nbsp;<br>\nСпрозорено &nbsp;— &nbsp;з &nbsp;глибин, &nbsp;з &nbsp;минувшин &nbsp;нерозтанних &nbsp;<br>\nприйшло &nbsp;і &nbsp;пропливло, &nbsp;розвіялось &nbsp;умить &nbsp;<br>\nневисловлене &nbsp;щось, &nbsp;що &nbsp;з &nbsp;іменем &nbsp;незнаним &nbsp;<br>\nспоріднене &nbsp;навік &nbsp;і &nbsp;радістю &nbsp;щемить… &nbsp;<br>\nКошуленька &nbsp;тонка, &nbsp;та &nbsp;ще &nbsp;тонкіші &nbsp;крила &nbsp;<br>\nз &nbsp;березових &nbsp;листків &nbsp;— &nbsp;березовий &nbsp;політ… &nbsp;<br>\nНі &nbsp;відтворить &nbsp;те &nbsp;все, &nbsp;ні &nbsp;спам’ятать &nbsp;— &nbsp;несила… &nbsp;<br>\nТакий &nbsp;сьогодні &nbsp;день… &nbsp;такий &nbsp;прикметний &nbsp;світ… &nbsp;<br>\n<br>\n\n\n\n<br><br>\n"
}