{
  "author": "3rjzcUy6",
  "id": "czKWcIa-",
  "title": "ДУМКИ  ПРО  МОЮ  СМЕРТЬ ",
  "link": "/metrs_poem.php?poem=8367",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>ДУМКИ  ПРО  МОЮ  СМЕРТЬ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nI<br>\n<br>\nдумати &nbsp;про &nbsp;смерть<br>\nтілом, &nbsp;яке &nbsp;росте,<br>\nяке &nbsp;повне &nbsp;твердої &nbsp;крови,<br>\nяк &nbsp;абрикоса &nbsp;чи &nbsp;кавун,<br>\nшукати &nbsp;серед &nbsp;цифр<br>\nабстрактних &nbsp;років,<br>\nщо &nbsp;не &nbsp;мають &nbsp;значення,<br>\nроків, &nbsp;які &nbsp;не &nbsp;будуть,<br>\nале &nbsp;які &nbsp;можуть &nbsp;бути &nbsp;вимовлені,<br>\nяк &nbsp;велетенські &nbsp;суми &nbsp;грошей,<br>\nтреба &nbsp;бути &nbsp;хворим &nbsp;або &nbsp;холодним,<br>\nякий &nbsp;не &nbsp;встромляє &nbsp;мокрої &nbsp;руки,<br>\nнепевний, &nbsp;чи &nbsp;знайде &nbsp;шорсткість &nbsp;паперових &nbsp;листків,<br>\nіз &nbsp;неясним &nbsp;страхом &nbsp;про &nbsp;порожнечу<br>\n<br>\nтреба &nbsp;будитися &nbsp;лиш &nbsp;тілом &nbsp;серед &nbsp;ночі<br>\nі &nbsp;говорити &nbsp;: &nbsp;я &nbsp;не &nbsp;хочу, &nbsp;я &nbsp;не &nbsp;хочу, &nbsp;я &nbsp;не &nbsp;хочу,<br>\nвідчувати &nbsp;всесвіт &nbsp;обмеженої &nbsp;краплини<br>\nз &nbsp;натягнутими &nbsp;поверхнями &nbsp;рідини,<br>\nі &nbsp;вдивлятися &nbsp;довго, &nbsp;і &nbsp;відчути<br>\nмікроскопічність &nbsp;амеб, &nbsp;яких &nbsp;не &nbsp;видно,<br>\nі &nbsp;зрозуміти &nbsp;аналогічно<br>\nбезмірність &nbsp;одного &nbsp;дня<br>\n<br>\nє &nbsp;зовсім &nbsp;нормально &nbsp;і &nbsp;логічно<br>\nнетерпеливитися, &nbsp;і &nbsp;кусати &nbsp;шкіру,<br>\nі &nbsp;боятися &nbsp;про &nbsp;недостатність &nbsp;часу,<br>\nякий &nbsp;заспокоює &nbsp;спрагу<br>\n<br>\nале, &nbsp;вдумавшись &nbsp;в &nbsp;рівчаки &nbsp;мого &nbsp;мозку,<br>\nоглядаючи &nbsp;звичайні &nbsp;вчинки &nbsp;людей<br>\nна &nbsp;берегах &nbsp;морів &nbsp;і &nbsp;басейнів,<br>\nна &nbsp;плечах &nbsp;доріг, &nbsp;в &nbsp;ліжках &nbsp;і &nbsp;в &nbsp;поїздах,<br>\nя &nbsp;навчився &nbsp;відрізняти &nbsp;смак,<br>\nне &nbsp;знаючи &nbsp;його &nbsp;назви &nbsp;:<br>\nя &nbsp;відчув, &nbsp;що &nbsp;спрага &nbsp;не &nbsp;всесвітня<br>\nі &nbsp;що &nbsp;неясне &nbsp;бажання &nbsp;одного &nbsp;пополудня<br>\nвміщає &nbsp;в &nbsp;собі &nbsp;скарб<br>\nнерозв’язаної &nbsp;таємниці<br>\n<br>\n— &nbsp;дивлячись &nbsp;на &nbsp;абсурдні &nbsp;цифри<br>\nз &nbsp;довгими &nbsp;чужими &nbsp;прізвищами,<br>\nвід &nbsp;яких &nbsp;в’яжеться &nbsp;язик,<br>\nродиться &nbsp;почуття &nbsp;жалю<br>\nодного &nbsp;осіннього &nbsp;пополудня<br>\n<br>\n<br>\nII &nbsp;<br>\n<br>\nатлети &nbsp;вилітають &nbsp;в &nbsp;небо<br>\nкраплями &nbsp;снігу &nbsp;в &nbsp;очі,<br>\nмахаючи &nbsp;недорозвиненими &nbsp;крилами,<br>\nголими, &nbsp;рідкими &nbsp;руками:<br>\nв &nbsp;мільйонах &nbsp;грудних &nbsp;кліток<br>\nстискається &nbsp;тепле &nbsp;повітря<br>\nі &nbsp;відбувається &nbsp;процес &nbsp;лету &nbsp;і &nbsp;слави<br>\n<br>\nмені &nbsp;властива &nbsp;необґрунтована &nbsp;заздрість,<br>\nкосооке &nbsp;бажання &nbsp;бути &nbsp;першим,<br>\nя &nbsp;люблю &nbsp;бути &nbsp;частиною &nbsp;світу,<br>\nщоби &nbsp;світ &nbsp;був &nbsp;частиною &nbsp;мене<br>\n<br>\nя &nbsp;люблю &nbsp;жити &nbsp;довгими &nbsp;томами &nbsp;вчинків,<br>\nякі &nbsp;пов’язані &nbsp;в &nbsp;одну &nbsp;линву,<br>\nякі &nbsp;тягнуться, &nbsp;як &nbsp;весна, &nbsp;дозріваючи,<br>\nякі &nbsp;насичують &nbsp;товщем &nbsp;стравохід,<br>\nсеред &nbsp;яких &nbsp;немає &nbsp;відступів<br>\nі &nbsp;не &nbsp;видно &nbsp;навіть &nbsp;набоки<br>\n<br>\nтоді &nbsp;я &nbsp;розумію &nbsp;будинки &nbsp;архітектів,<br>\nкупівлю &nbsp;гарних &nbsp;суконь<br>\nі &nbsp;завзяті &nbsp;обличчя &nbsp;хлопчаків,<br>\nтоді &nbsp;я &nbsp;провітрюю &nbsp;пом’яті &nbsp;груди,<br>\nвід &nbsp;яких &nbsp;пахне &nbsp;нафталіною &nbsp;і &nbsp;молями,<br>\nі &nbsp;загоряю &nbsp;на &nbsp;сонці &nbsp;серед &nbsp;дівчат,<br>\nі &nbsp;цілую &nbsp;їхнє &nbsp;тіло &nbsp;білими &nbsp;зубами<br>\n<br>\nяк &nbsp;добре &nbsp;жити &nbsp;серед &nbsp;вітру<br>\nі &nbsp;пахучих &nbsp;хвиль &nbsp;спідниць,<br>\nчи &nbsp;літати &nbsp;атлетом &nbsp;в &nbsp;небо,<br>\nчи &nbsp;навіть &nbsp;надувати &nbsp;груди &nbsp;повітрям<br>\nі &nbsp;бути &nbsp;заздрісним &nbsp;з &nbsp;іскрами &nbsp;в &nbsp;очах!<br>\n<br>\nсміючись, &nbsp;я &nbsp;зустрічаю &nbsp;похорони,<br>\nждучи &nbsp;на &nbsp;брамах &nbsp;парків,<br>\nцілуючи &nbsp;радість &nbsp;волосся<br>\nі &nbsp;не &nbsp;розуміючи &nbsp;жалібних &nbsp;барв,<br>\nале &nbsp;вночі &nbsp;я &nbsp;мушу &nbsp;будитися,<br>\nдихати &nbsp;важко &nbsp;з &nbsp;криком, &nbsp;замотаним &nbsp;в &nbsp;устах,<br>\nі &nbsp;слухати &nbsp;пручання &nbsp;серця<br>\nв &nbsp;пальцях &nbsp;ребристих &nbsp;грудей<br>\n<br>\nлипке &nbsp;тіло &nbsp;порожнечі<br>\nлежить &nbsp;тоді &nbsp;біля &nbsp;мене,<br>\nі &nbsp;мене &nbsp;ссуть &nbsp;думки:<br>\nнеясні, &nbsp;але &nbsp;про &nbsp;похорони<br>\n<br>\n<br>\nIII &nbsp;<br>\n<br>\nя &nbsp;є &nbsp;сам<br>\nсеред &nbsp;людей &nbsp;і &nbsp;книжок &nbsp;в &nbsp;бібліотеці,<br>\nсеред &nbsp;задуманих, &nbsp;вразливих &nbsp;на &nbsp;кроки, &nbsp;коридорів,<br>\nковтаючи &nbsp;сухі &nbsp;куски &nbsp;хліба,<br>\nпишучи &nbsp;з &nbsp;закритими &nbsp;очима<br>\n<br>\nна &nbsp;гамірних &nbsp;роздоріжжях &nbsp;я &nbsp;стою,<br>\nчи &nbsp;під &nbsp;високим &nbsp;небом,<br>\nчи &nbsp;серед &nbsp;тонких &nbsp;дерев &nbsp;миршавих &nbsp;парків,<br>\nпитаючись, &nbsp;чи &nbsp;знає &nbsp;хтось<br>\nпро &nbsp;картини &nbsp;в &nbsp;моїх &nbsp;очах,<br>\nпро &nbsp;вітер &nbsp;під &nbsp;моїм &nbsp;одягом,<br>\nпро &nbsp;гарчання &nbsp;голоду &nbsp;в &nbsp;шлунку,<br>\nне &nbsp;словами &nbsp;я &nbsp;питаю &nbsp;себе<br>\nпро &nbsp;необхідність &nbsp;моїх &nbsp;думок,<br>\nмоїх &nbsp;слів &nbsp;і &nbsp;повітря, &nbsp;яке &nbsp;зуживаю,<br>\nпро &nbsp;важливість &nbsp;простору, &nbsp;який &nbsp;займає<br>\nгустими &nbsp;тканинами &nbsp;і &nbsp;теплом &nbsp;моє &nbsp;тіло<br>\n<br>\nя &nbsp;можу &nbsp;піти &nbsp;в &nbsp;кіно,<br>\nчитати &nbsp;книжку, &nbsp;чи &nbsp;не &nbsp;думати,<br>\nя &nbsp;можу &nbsp;сісти &nbsp;в &nbsp;поїзд<br>\nі &nbsp;від’їхати &nbsp;в &nbsp;голубий &nbsp;тунель,<br>\nя &nbsp;можу &nbsp;кинутись &nbsp;під &nbsp;авто<br>\nі, &nbsp;почувши &nbsp;зойкіт &nbsp;ґуми &nbsp;і &nbsp;гарячого &nbsp;металу,<br>\nперестати &nbsp;існувати,<br>\nяк &nbsp;залишити &nbsp;непомітно &nbsp;кімнату<br>\n<br>\n<br>\nIV &nbsp;<br>\n<br>\nвечір &nbsp;горить &nbsp;синім &nbsp;полум’ям,<br>\nхолодним, &nbsp;німим, &nbsp;присипляючим:<br>\nхемічна &nbsp;реакція &nbsp;одного &nbsp;дня,<br>\nоксидація &nbsp;життєвого &nbsp;прагнення<br>\n<br>\nз &nbsp;високих &nbsp;веж, &nbsp;де &nbsp;годинники,<br>\nпадають &nbsp;самітні &nbsp;години,<br>\nдеякі &nbsp;сумують &nbsp;очима,<br>\nпроходячись &nbsp;під &nbsp;зеленими &nbsp;світлами<br>\n<br>\nя &nbsp;розумію &nbsp;байдужі &nbsp;закони &nbsp;природи,<br>\nнеминучість &nbsp;їхнього &nbsp;здійснення,<br>\nя &nbsp;розумію &nbsp;абсурд &nbsp;відчувати &nbsp;в &nbsp;грудях:<br>\nпро &nbsp;центр &nbsp;всесвіту, &nbsp;вічність &nbsp;і &nbsp;важливість,<br>\nпочуття &nbsp;Я, &nbsp;як &nbsp;кружляючої &nbsp;плянети,<br>\nпро &nbsp;безперечне &nbsp;призначення &nbsp;до &nbsp;цілі<br>\n<br>\nале &nbsp;можна &nbsp;стати &nbsp;глухим<br>\nдо &nbsp;протяжного, &nbsp;безконечного &nbsp;звуку,<br>\nорганізм &nbsp;перестане &nbsp;нотувати<br>\nі &nbsp;пересилати &nbsp;в &nbsp;мозок &nbsp;вістку,<br>\nможна, &nbsp;будучи &nbsp;таким, &nbsp;жити,<br>\nзаробляти &nbsp;на &nbsp;хліб, &nbsp;і &nbsp;женитися,<br>\nі &nbsp;навіть &nbsp;бути &nbsp;щасливим<br>\nблідим, &nbsp;наївним &nbsp;щастям<br>\n<br>\nале &nbsp;мені &nbsp;властива<br>\nсаме &nbsp;оця &nbsp;меланхолійність<br>\nхоч &nbsp;не &nbsp;хворої, &nbsp;та &nbsp;чутливої &nbsp;людини,<br>\nяка &nbsp;водить &nbsp;її &nbsp;по &nbsp;бульварах,<br>\nпід &nbsp;голубими &nbsp;парасольками &nbsp;вечора,<br>\nя &nbsp;роблю &nbsp;враження &nbsp;від’їжджаючого<br>\nв &nbsp;далеку &nbsp;запорошену &nbsp;подорож,<br>\nпокидаючи &nbsp;рожеві &nbsp;троянди<br>\nза &nbsp;залізним &nbsp;парканом &nbsp;і &nbsp;дружину,<br>\nзаплакану, &nbsp;з &nbsp;обезформленим &nbsp;обличчям,<br>\nя &nbsp;прощаюся &nbsp;із &nbsp;стрілками &nbsp;годинників,<br>\nзеленими &nbsp;лавками &nbsp;і &nbsp;білим &nbsp;камінням &nbsp;доріг,<br>\nіз &nbsp;привичками, &nbsp;які &nbsp;набуті &nbsp;роками:<br>\nбути &nbsp;разом &nbsp;з &nbsp;людьми &nbsp;і &nbsp;зацікавленим,<br>\nя &nbsp;побуджую, &nbsp;немов &nbsp;навмисне, &nbsp;жаль<br>\nчерез &nbsp;неминучість &nbsp;зостатися &nbsp;віддаленим,<br>\nбути, &nbsp;як &nbsp;в &nbsp;парку &nbsp;постать<br>\nкам’яного &nbsp;невідомого &nbsp;генерала<br>\n<br>\nвечір &nbsp;завжди<br>\nмає &nbsp;неґативний &nbsp;вплив &nbsp;на &nbsp;людей<br>\nі &nbsp;чомусь &nbsp;спонукує &nbsp;їх<br>\nдумати &nbsp;про &nbsp;старість &nbsp;і &nbsp;часами &nbsp;про &nbsp;смерть<br>\n<br>\n<br>\nV<br>\n<br>\nя &nbsp;мушу &nbsp;признатися, &nbsp;що &nbsp;люблю,<br>\nдещо &nbsp;підсвідомо &nbsp;й &nbsp;суворо,<br>\nвставання &nbsp;ранком, &nbsp;і &nbsp;руханку,<br>\nі &nbsp;навіть &nbsp;повні &nbsp;таємниць &nbsp;дні,<br>\nя &nbsp;люблю &nbsp;біль &nbsp;у &nbsp;м’язах &nbsp;і &nbsp;здорову &nbsp;втому,<br>\nяка &nbsp;штовхає &nbsp;в &nbsp;свіжий &nbsp;короткий &nbsp;сон,<br>\nя &nbsp;мушу &nbsp;признатися, &nbsp;що &nbsp;люблю<br>\nнавіть &nbsp;місто, &nbsp;і &nbsp;розмоклі &nbsp;обличчя &nbsp;негрів,<br>\nі &nbsp;навіть &nbsp;холод, &nbsp;і &nbsp;голод, &nbsp;і &nbsp;невдачі,<br>\nі &nbsp;біль, &nbsp;і &nbsp;ампутацію &nbsp;кінцівок,<br>\nя &nbsp;навіть &nbsp;люблю &nbsp;оту &nbsp;непевність &nbsp;і &nbsp;відповідальність,<br>\nяка &nbsp;іде &nbsp;з &nbsp;життям<br>\n<br>\nя &nbsp;часто &nbsp;говорю &nbsp;такі &nbsp;слова,<br>\nнемов &nbsp;молюся &nbsp;до &nbsp;мертвих &nbsp;карток &nbsp;паперу,<br>\nнемов &nbsp;думаючи, &nbsp;що &nbsp;хтось &nbsp;вимовить<br>\nслово, &nbsp;на &nbsp;яке &nbsp;чекаю\n\n\n<br><br>\n"
}