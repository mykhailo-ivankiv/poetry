{
  "author": "62xiE3sPA",
  "id": "4lI6eWBg",
  "title": "СПІВЕЦЬ МИТУСА",
  "link": "metrs_poem.php?poem=7578",
  "html": "\n<h4></h4>\n\n<a href=\"/metrs.php?id=102&amp;type=tvorch\" class=\"redhr1\">Творчість</a> |\n<a href=\"/metrs.php?id=102&amp;type=biogr\" class=\"redhr1\">Біографія</a> |\n<a href=\"/metrs.php?id=102&amp;type=critiques\" class=\"redhr1\">Критика</a>\n\n<h4>СПІВЕЦЬ МИТУСА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nГине &nbsp;сила &nbsp;Дажбожого &nbsp;внука: &nbsp;татари &nbsp;плюндрують,<br>\nКнязі &nbsp;кують &nbsp;кором́оли, &nbsp;не &nbsp;дбають &nbsp;об &nbsp;вірі &nbsp;і &nbsp;людях.<br>\nКуриться &nbsp;Галицька &nbsp;волость, &nbsp;дим &nbsp;до &nbsp;Бескидів &nbsp;простягся,<br>\nВпав &nbsp;Володимир &nbsp;Волинський; &nbsp;Києва &nbsp;вже &nbsp;не &nbsp;підняти.<br>\nКнязь &nbsp;Ростислав &nbsp;із &nbsp;Данилом &nbsp;не &nbsp;м́илують &nbsp;землю &nbsp;Дністрянську;<br>\nУгри &nbsp;і &nbsp;ляхи &nbsp;бід́и &nbsp;додають; &nbsp;в &nbsp;Перемишль &nbsp;набігає<br>\nКнязь &nbsp;Костянтин; &nbsp;коромолує &nbsp;з &nbsp;ним &nbsp;на &nbsp;Данила &nbsp;владика.<br>\nКріпший &nbsp;за &nbsp;всіх &nbsp;в &nbsp;Перемишлі &nbsp;співець &nbsp;словутний &nbsp;Митуса.<br>\nШаблі &nbsp;не &nbsp;носить &nbsp;співець &nbsp;і &nbsp;грудей &nbsp;щитом &nbsp;не &nbsp;вкриває &nbsp;-<br>\nПіснями &nbsp;сипле &nbsp;на &nbsp;князя, &nbsp;гострими &nbsp;ніби &nbsp;стрілами,<br>\nПіснями &nbsp;люд &nbsp;стурбував &nbsp;і &nbsp;хіть &nbsp;до &nbsp;війни &nbsp;підливає.<br>\nКрасних &nbsp;не &nbsp;хвалить &nbsp;дівиць &nbsp;Митусина &nbsp;пісня &nbsp;шалена,<br>\nМирного &nbsp;людям &nbsp;життя &nbsp;не &nbsp;пророчить, &nbsp;не &nbsp;гріє &nbsp;одваги<br>\nНа &nbsp;супостата: &nbsp;усобиці &nbsp;й &nbsp;смути &nbsp;та &nbsp;пісня &nbsp;виводить.<br>\nОт &nbsp;уже &nbsp;град &nbsp;Перемишль &nbsp;Андрій &nbsp;облягає &nbsp;повками,<br>\nЛаскаво &nbsp;згоду &nbsp;дає &nbsp;- &nbsp;не &nbsp;радить &nbsp;на &nbsp;згоду &nbsp;Митуса.<br>\nРано &nbsp;в &nbsp;неділю &nbsp;ступають &nbsp;повки &nbsp;княжецькі &nbsp;до &nbsp;штурму,<br>\nСпершу &nbsp;гарцюють &nbsp;стрільці, &nbsp;а &nbsp;там &nbsp;подаються &nbsp;пороки.<br>\nВвечері &nbsp;князь &nbsp;в &nbsp;Перемишль &nbsp;уступа, &nbsp;закували &nbsp;владику,<br>\nСилу &nbsp;взяли &nbsp;на &nbsp;поток &nbsp;непокірного &nbsp;люду; &nbsp;подрали<br>\nТули &nbsp;боброві &nbsp;у &nbsp;їх &nbsp;і &nbsp;барсучі &nbsp;і &nbsp;вовчі &nbsp;прилбиці.<br>\nІнші &nbsp;біжать &nbsp;по &nbsp;чужинах; &nbsp;не &nbsp;втік &nbsp;словутий &nbsp;Митуса.<br>\nВін, &nbsp;що &nbsp;колись &nbsp;не &nbsp;схотів &nbsp;заспівати &nbsp;Данилові, &nbsp;бранцем<br>\nСтав &nbsp;тепер &nbsp;перед &nbsp;князем &nbsp;Данилом &nbsp;словутий, &nbsp;а &nbsp;буїсть<br>\nДавня &nbsp;у &nbsp;серці... &nbsp;Не &nbsp;впав &nbsp;на &nbsp;коліна, &nbsp;лице &nbsp;не &nbsp;поблідло.<br>\nГрізно &nbsp;поглянув &nbsp;на &nbsp;його &nbsp;Данило &nbsp;і &nbsp;мовив &nbsp;словами:<br>\n- &nbsp;Гордий &nbsp;співаче, &nbsp;славний &nbsp;співаче! &nbsp;Бунтовниче &nbsp;клятий!<br>\nЩо, &nbsp;солов'їний &nbsp;голос &nbsp;зміняв &nbsp;на &nbsp;гадюче &nbsp;сичання?<br>\nБог &nbsp;дарував &nbsp;тобі &nbsp;силу, &nbsp;ти &nbsp;одмінив &nbsp;її &nbsp;к &nbsp;бісу!..<br>\nЧом, &nbsp;як &nbsp;Боян &nbsp;стародавній, &nbsp;ти &nbsp;не &nbsp;співав &nbsp;нам &nbsp;про &nbsp;славу<br>\nПредків &nbsp;великих? &nbsp;Чом &nbsp;не &nbsp;навчав &nbsp;нас &nbsp;добру &nbsp;і &nbsp;согласці?<br>\nЧом &nbsp;од &nbsp;гріхів &nbsp;не &nbsp;впиняв &nbsp;нерозумних &nbsp;́огненним &nbsp;словом?<br>\n- &nbsp;Княже, &nbsp;- &nbsp;одвітив &nbsp;Митуса, &nbsp;- &nbsp;ось &nbsp;я &nbsp;заспіваю &nbsp;вам &nbsp;пісню:<br>\nРіжтесь, &nbsp;кусайтеся, &nbsp;бийтесь, &nbsp;попелом &nbsp;Русь &nbsp;посипайте,<br>\nПийте &nbsp;братернюю &nbsp;кров, &nbsp;умивайтесь &nbsp;сльозами &nbsp;народу. &nbsp;-<br>\nОт &nbsp;до &nbsp;вас &nbsp;добрана &nbsp;пісня! &nbsp;Іншої &nbsp;вам &nbsp;не &nbsp;почути!<br>\nЩо &nbsp;вас &nbsp;спиняти? &nbsp;Що &nbsp;вам &nbsp;співати? &nbsp;Шкода, &nbsp;опізнились!<br>\nПомста &nbsp;за &nbsp;помсту, &nbsp;кара &nbsp;за &nbsp;кару, &nbsp;лихо &nbsp;за &nbsp;лихо!<br>\nКончились &nbsp;віки, &nbsp;сп́овнилась &nbsp;чаша, &nbsp;грім &nbsp;розпалився:<br>\nСуд &nbsp;неминущий, &nbsp;суд &nbsp;невмолимий, &nbsp;- &nbsp;написана &nbsp;доля!<br>\nКончились &nbsp;віки! &nbsp;Зілля &nbsp;сухеє &nbsp;огонь &nbsp;поїдає.<br>\nХай &nbsp;поїдає! &nbsp;Хай &nbsp;пропадає &nbsp;Русь &nbsp;із &nbsp;князями!<br>\nБоже &nbsp;прокляття &nbsp;чорними &nbsp;хмарами &nbsp;висить &nbsp;над &nbsp;нею;<br>\nХмари &nbsp;згустіють, &nbsp;віки &nbsp;пролинуть, &nbsp;і &nbsp;знов, &nbsp;хоч &nbsp;не &nbsp;скоро,<br>\nЗнову &nbsp;розгонить &nbsp;яснеє &nbsp;сонце &nbsp;туман &nbsp;віковічний;<br>\nВ &nbsp;той &nbsp;час-годину &nbsp;інших &nbsp;пісень &nbsp;співці &nbsp;заспівають<br>\nІншим &nbsp;князям, &nbsp;та &nbsp;не &nbsp;вам, &nbsp;- &nbsp;іншому &nbsp;руському &nbsp;люду!..\n\n\n<br><br>\n"
}