{
  "author": "VU85CJ-gK",
  "id": "O4OVmf-qi",
  "title": "РОКСОЛАНІЯ (уривок з поеми)",
  "link": "metrs_poem.php?poem=7828",
  "html": "\n<h4></h4>\n\n<a href=\"/metrs.php?id=309&amp;type=tvorch\" class=\"redhr1\">Творчість</a> |\n<a href=\"/metrs.php?id=309&amp;type=biogr\" class=\"redhr1\">Біографія</a> |\n<a href=\"/metrs.php?id=309&amp;type=critiques\" class=\"redhr1\">Критика</a>\n\n<h4>РОКСОЛАНІЯ (уривок з поеми)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЧари<br>\n(жінка)<br>\n<br>\nТретя &nbsp;ніч &nbsp;проминає, &nbsp;а &nbsp;мужа &nbsp;немає,<br>\nМоже, &nbsp;сталося &nbsp;лихо, &nbsp;ніхто &nbsp;не &nbsp;вгадає.<br>\nВажко &nbsp;це &nbsp;зрозуміти, &nbsp;чому &nbsp;забарився,<br>\nСильний &nbsp;шлунок &nbsp;потрібно, &nbsp;щоб &nbsp;жаль &nbsp;потравився!<br>\nБудем &nbsp;діять, &nbsp;Тестиле, &nbsp;нема &nbsp;що &nbsp;гадати,<br>\nХай &nbsp;утішиться &nbsp;серце, &nbsp;хоч &nbsp;смутку &nbsp;багато.<br>\nТягне &nbsp;з &nbsp;дому, &nbsp;такому &nbsp;женитись &nbsp;не &nbsp;варто,<br>\nЯ &nbsp;физуся, &nbsp;і &nbsp;муж &nbsp;не &nbsp;обійдеться &nbsp;жартом.<br>\nХай &nbsp;не &nbsp;тішиться &nbsp;пройда, &nbsp;котра &nbsp;його &nbsp;манить,<br>\nБо &nbsp;шкідливого &nbsp;завше &nbsp;його &nbsp;шкода &nbsp;ранить!<br>\nХай &nbsp;побачить &nbsp;це &nbsp;місяць: &nbsp;розпука &nbsp;у &nbsp;тому<br>\nПокермує, &nbsp;щоб &nbsp;лихо &nbsp;воздати &nbsp;лихому.<br>\nНі, &nbsp;не &nbsp;я &nbsp;винувата, &nbsp;я &nbsp;з &nbsp;доброго &nbsp;дому,<br>\nВзяв &nbsp;мене &nbsp;із &nbsp;прибутком, &nbsp;не &nbsp;має &nbsp;сорому.<br>\nУ &nbsp;мені &nbsp;господиню &nbsp;і &nbsp;жінку &nbsp;він &nbsp;має,<br>\nМає &nbsp;слуг, &nbsp;але &nbsp;гірко &nbsp;мене &nbsp;зневажає.<br>\nО &nbsp;присяго, &nbsp;помстися! &nbsp;Він &nbsp;Бога &nbsp;не &nbsp;видить,<br>\nБо &nbsp;безчесно &nbsp;своєю &nbsp;дружиною &nbsp;бридить!<br>\nХто &nbsp;зневажує &nbsp;Бога &nbsp;і &nbsp;совість &nbsp;утратив,<br>\nХай &nbsp;страшнішої &nbsp;— &nbsp;з &nbsp;пекла &nbsp;— &nbsp;лякається &nbsp;страти,<br>\nЗнаю, &nbsp;гріх &nbsp;величезний &nbsp;ті &nbsp;чари &nbsp;вживати,<br>\nЦе &nbsp;шкідливо, &nbsp;та &nbsp;смуток &nbsp;не &nbsp;можу &nbsp;попрати!<br>\nЩо &nbsp;ж, &nbsp;хай &nbsp;буде! &nbsp;Тестилю, &nbsp;вже &nbsp;годі &nbsp;сидіти,<br>\nСлухай, &nbsp;як &nbsp;у &nbsp;тій &nbsp;справі &nbsp;належить &nbsp;чинити.<br>\nКидай &nbsp;просо &nbsp;у &nbsp;ринку, &nbsp;витримуй &nbsp;над &nbsp;жаром<br>\nІ &nbsp;на &nbsp;полум'я &nbsp;звіюй, &nbsp;роздмухуй &nbsp;під &nbsp;варом,<br>\nЩе &nbsp;й &nbsp;приказуй: &nbsp;«Як &nbsp;просо &nbsp;тріскоче &nbsp;у &nbsp;ринці,<br>\nЧоловік &nbsp;нехай &nbsp;знову &nbsp;залюбиться &nbsp;в &nbsp;жінці!»<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nДафніє &nbsp;вимучив &nbsp;серце! &nbsp;Таке &nbsp;учиняю:<br>\nЯсенові &nbsp;листочки &nbsp;сухі &nbsp;спопеляю.<br>\nЯк &nbsp;те &nbsp;листя &nbsp;згоріло &nbsp;і &nbsp;не &nbsp;залишило<br>\nПопільцю, &nbsp;хай &nbsp;би &nbsp;в &nbsp;нього &nbsp;так &nbsp;серце &nbsp;горіло.<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nВіск &nbsp;хутенько &nbsp;розплавлю. &nbsp;Як &nbsp;віск &nbsp;розтопляю<br>\n(І &nbsp;земля &nbsp;стане &nbsp;м'якша, &nbsp;як &nbsp;дощ &nbsp;поливає),<br>\nЧоловік &nbsp;хай &nbsp;потіє, &nbsp;хай &nbsp;топиться, &nbsp;скніє,<br>\nІз &nbsp;дружини &nbsp;своєї &nbsp;сміятись &nbsp;не &nbsp;сміє.<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nЯ &nbsp;кручу &nbsp;веретенце &nbsp;довкружним &nbsp;кружлянням,<br>\nЧоловіка &nbsp;хай &nbsp;крутить &nbsp;дружини &nbsp;жадання,<br>\nХай &nbsp;не &nbsp;знає &nbsp;спокою, &nbsp;аж &nbsp;поки &nbsp;вернеться,<br>\nХай &nbsp;йому &nbsp;все &nbsp;на &nbsp;яві, &nbsp;у &nbsp;сні &nbsp;приверзеться!<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nОцю &nbsp;шворку &nbsp;потрійним &nbsp;вузлом &nbsp;зав'яжу &nbsp;я,<br>\nЗав'яжу &nbsp;і &nbsp;косу, &nbsp;він &nbsp;добряче &nbsp;відчує,<br>\nЩо &nbsp;думки &nbsp;пов'язались &nbsp;і &nbsp;не &nbsp;розв'язати,<br>\nАж &nbsp;поки &nbsp;каяття &nbsp;не &nbsp;почне &nbsp;відчувати.<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nКажана &nbsp;у &nbsp;горнятку &nbsp;живцем &nbsp;заліпила,<br>\nНа &nbsp;вогонь &nbsp;його &nbsp;швидше &nbsp;неси, &nbsp;як &nbsp;веліла!<br>\nЯк &nbsp;пече &nbsp;його, &nbsp;хай &nbsp;так &nbsp;пече &nbsp;серце &nbsp;в &nbsp;мого,<br>\nНа &nbsp;ту &nbsp;зваду &nbsp;поклала &nbsp;б &nbsp;вогню &nbsp;не &nbsp;такого!<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nОце &nbsp;зілля &nbsp;відьомське. &nbsp;Із &nbsp;ним &nbsp;починала<br>\nВідьмувать &nbsp;(з &nbsp;коцюбою &nbsp;в &nbsp;вікно &nbsp;вилітала)<br>\nБавцис, &nbsp;наша &nbsp;сусідка. &nbsp;Тож &nbsp;зілля &nbsp;пали &nbsp;ти,<br>\nГоді &nbsp;з'єднану &nbsp;силу &nbsp;йому &nbsp;одоліти.<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nХустку &nbsp;маю &nbsp;від &nbsp;нього, &nbsp;як &nbsp;панна &nbsp;була &nbsp;ще,<br>\nТо &nbsp;у &nbsp;танці &nbsp;зі &nbsp;мною &nbsp;зігрівся &nbsp;добряче.<br>\nНею &nbsp;втерся, &nbsp;покинув, &nbsp;відтоді &nbsp;не &nbsp;прала,<br>\nУчиню, &nbsp;щоб &nbsp;і &nbsp;піну &nbsp;на &nbsp;ньому &nbsp;збивала.<br>\nСильні &nbsp;чари, &nbsp;ви &nbsp;мужа &nbsp;верніте, &nbsp;благаю,<br>\nПриведіте, &nbsp;бо &nbsp;з &nbsp;жалю &nbsp;я &nbsp;міри &nbsp;не &nbsp;знаю!<br>\nНа &nbsp;подолку &nbsp;став &nbsp;кашу. &nbsp;Велика &nbsp;в &nbsp;тім &nbsp;сила,<br>\nЩоби &nbsp;каша &nbsp;в &nbsp;подолку &nbsp;без &nbsp;печі &nbsp;допріла.<br>\nХай &nbsp;помчиться! &nbsp;А &nbsp;що &nbsp;там? &nbsp;О, &nbsp;пси &nbsp;біля &nbsp;плота<br>\nСильно &nbsp;брешуть &nbsp;— &nbsp;колотить &nbsp;у &nbsp;наші &nbsp;ворота.<br>\nЛегше &nbsp;з &nbsp;кашею &nbsp;тою! &nbsp;Брехать &nbsp;перестали...<br>\nЧоловік &nbsp;появився &nbsp;— &nbsp;пси &nbsp;нюхом &nbsp;пізнали!<br>\nБуде &nbsp;кращий &nbsp;із &nbsp;кари! &nbsp;Вітати &nbsp;годиться,<br>\nАле &nbsp;трохи &nbsp;заждімо, &nbsp;нехай &nbsp;вгомониться.<br>\nВесь &nbsp;у &nbsp;милі? &nbsp;Нічого! &nbsp;Не &nbsp;хоче &nbsp;по &nbsp;волі<br>\nЖити &nbsp;так, &nbsp;як &nbsp;належить, &nbsp;піде &nbsp;по &nbsp;неволі!<br>\nТи &nbsp;вогню &nbsp;не &nbsp;пригашуй, &nbsp;іще, &nbsp;сильні &nbsp;чари,<br>\nПоможіте, &nbsp;і &nbsp;смуток &nbsp;не &nbsp;лишим &nbsp;без &nbsp;кари!<br>\nСпалюй &nbsp;жили, &nbsp;проказуй: &nbsp;«Звивайся, &nbsp;о &nbsp;жило,<br>\nЩоб &nbsp;у &nbsp;пройди &nbsp;тієї &nbsp;все &nbsp;тіло &nbsp;ломило;<br>\nЯк &nbsp;небога &nbsp;серденьком &nbsp;тужила, &nbsp;страждала,<br>\nХай &nbsp;і &nbsp;та &nbsp;поболить, &nbsp;що &nbsp;отак &nbsp;спокушала!<br>\nПоможіть &nbsp;одімстити &nbsp;зневажену, &nbsp;чари,<br>\nПоможіте, &nbsp;і &nbsp;смуток &nbsp;не &nbsp;буде &nbsp;без &nbsp;кари!»<br>\nЧерез &nbsp;шлях &nbsp;тягни &nbsp;шату. &nbsp;«Хай &nbsp;гицлі, &nbsp;— &nbsp;кажи &nbsp;ти,<br>\n— &nbsp;Мою &nbsp;зрадницю &nbsp;стануть &nbsp;отак &nbsp;волочити, &nbsp;.<br>\nВ &nbsp;її &nbsp;перса &nbsp;хай &nbsp;кліщі &nbsp;огнисті &nbsp;вганяють<br>\n1 &nbsp;гидке &nbsp;її &nbsp;м'ясо &nbsp;собакам &nbsp;кидають.<br>\nПоможіть &nbsp;одімстити &nbsp;зневажену, &nbsp;чари,<br>\nПоможіте, &nbsp;і &nbsp;смуток &nbsp;не &nbsp;лишим &nbsp;без &nbsp;кари!»<br>\nСово, &nbsp;в &nbsp;лісі &nbsp;гукаєш, &nbsp;гукаєш &nbsp;даремно!<br>\nЩо &nbsp;негідниця &nbsp;чинить &nbsp;— &nbsp;не &nbsp;буде &nbsp;таємне!<br>\nХай &nbsp;совиним &nbsp;гуканням &nbsp;за &nbsp;нею &nbsp;волають,<br>\n1 &nbsp;що &nbsp;шлюха &nbsp;правдешня &nbsp;— &nbsp;про &nbsp;неї &nbsp;звіщають.<br>\nПоможіть &nbsp;одімстити &nbsp;зневажену, &nbsp;чари,<br>\nПоможіте, &nbsp;і &nbsp;смуток &nbsp;не &nbsp;лишим &nbsp;без &nbsp;кари!<br>\nСпльовуй &nbsp;тричі, &nbsp;кленучи: &nbsp;«Як &nbsp;падає &nbsp;слина,<br>\nНа &nbsp;лице &nbsp;нетіпасі &nbsp;коросту &nbsp;хай &nbsp;кине,<br>\nПрищувата &nbsp;хай &nbsp;стане, &nbsp;хай &nbsp;черви &nbsp;збирає<br>\nСама &nbsp;з &nbsp;себе, &nbsp;з &nbsp;жебрацтвом &nbsp;в &nbsp;гноїщі &nbsp;мешкає».<br>\nЗадзвонило &nbsp;у &nbsp;вусі... &nbsp;Кінець, &nbsp;сильні &nbsp;чари,<br>\nНе &nbsp;залишиться &nbsp;пройда &nbsp;у &nbsp;мене &nbsp;без &nbsp;кари!<br>\nЙдімо &nbsp;гостя &nbsp;вітати, &nbsp;йому &nbsp;поспішалось,<br>\nОдин &nbsp;чобіт &nbsp;одягши, &nbsp;примчав &nbsp;— &nbsp;не &nbsp;гулялось.<br>\nІ &nbsp;хоч &nbsp;жаль &nbsp;чоловіка, &nbsp;його &nbsp;це &nbsp;заслуга!<br>\nЯ &nbsp;радію, &nbsp;хоч &nbsp;серце &nbsp;скривавила &nbsp;туга.<br>\n<br>\nПро &nbsp;чарівниць &nbsp;заспівайте<br>\n<br>\nЗілля &nbsp;росте &nbsp;чудодійне &nbsp;повсюдно &nbsp;на &nbsp;землях &nbsp;русинів,<br>\nРізних &nbsp;ти &nbsp;там &nbsp;чарівниць &nbsp;стрінеш &nbsp;у &nbsp;кожнім &nbsp;селі.<br>\nБачив &nbsp;і &nbsp;я, &nbsp;як &nbsp;старі &nbsp;чарівниці &nbsp;по &nbsp;ночах &nbsp;літали,<br>\nЯк, &nbsp;наче &nbsp;вихор, &nbsp;неслись &nbsp;швидко &nbsp;на &nbsp;крилах &nbsp;своїх.<br>\nЧасто &nbsp;вони &nbsp;чудодійним &nbsp;закляттям &nbsp;із &nbsp;ясного &nbsp;неба<br>\nНам &nbsp;насилали &nbsp;дощі, &nbsp;— &nbsp;сам &nbsp;я &nbsp;це &nbsp;видів, &nbsp;клянусь!<br>\nВітром &nbsp;розбурхують &nbsp;ріки, &nbsp;наповнюють &nbsp;хмари &nbsp;громами,<br>\nГрадом &nbsp;толочуть &nbsp;хліба, &nbsp;— &nbsp;ось &nbsp;яка &nbsp;сила &nbsp;їх &nbsp;слів!<br>\nСам &nbsp;я &nbsp;був &nbsp;свідком, &nbsp;як &nbsp;кров &nbsp;із &nbsp;шнурка &nbsp;вони &nbsp;білу &nbsp;пускали,<br>\nВим'я &nbsp;корови &nbsp;ніяк &nbsp;стільки &nbsp;не &nbsp;дасть &nbsp;молока.<br>\nЧари &nbsp;їх &nbsp;часто &nbsp;дівчатам, &nbsp;що &nbsp;розум &nbsp;втрачали &nbsp;з &nbsp;кохання,<br>\nМилих &nbsp;вертали &nbsp;назад, &nbsp;хоч &nbsp;би &nbsp;й &nbsp;за &nbsp;море &nbsp;втекли.<br>\nНавіть &nbsp;пташина &nbsp;далеко &nbsp;отак &nbsp;залітати &nbsp;не &nbsp;може,<br>\nЯк, &nbsp;Купідоне, &nbsp;кудись &nbsp;здобич &nbsp;заносиш &nbsp;свою.<br>\nФедора &nbsp;якось &nbsp;Федбра, &nbsp;лиш &nbsp;глянувши, &nbsp;враз &nbsp;покохала,<br>\n— &nbsp;Руської &nbsp;крові &nbsp;дівча: &nbsp;меж &nbsp;у &nbsp;коханні &nbsp;нема.<br>\nДовго &nbsp;не &nbsp;в &nbsp;силі &nbsp;була &nbsp;затаїти &nbsp;цей &nbsp;шал &nbsp;божевільний:<br>\nСкриєш &nbsp;кохання &nbsp;в &nbsp;собі &nbsp;— &nbsp;мучить &nbsp;ще &nbsp;більше &nbsp;тоді.<br>\nТож &nbsp;подалась &nbsp;до &nbsp;ворожки, &nbsp;старої &nbsp;бабусі, &nbsp;з &nbsp;дарами,<br>\nШвидко &nbsp;зійшлись &nbsp;на &nbsp;платні, &nbsp;й &nbsp;мовила &nbsp;слово &nbsp;таке:<br>\n«Мила &nbsp;бабусю, &nbsp;володарко &nbsp;Орка &nbsp;й &nbsp;Аверна &nbsp;сумного',<br>\nХай &nbsp;же &nbsp;від &nbsp;чарів &nbsp;твоїх &nbsp;темний &nbsp;здригне &nbsp;Ахерон!2<br>\nТільки &nbsp;скажи &nbsp;ти, &nbsp;куди &nbsp;той &nbsp;поганець &nbsp;утік &nbsp;від &nbsp;кохання,<br>\nДе &nbsp;він &nbsp;бариться &nbsp;тепер, &nbsp;в &nbsp;землях &nbsp;яких &nbsp;і &nbsp;краях?<br>\nХоч &nbsp;би &nbsp;за &nbsp;морем &nbsp;блукав, &nbsp;безсердечний, &nbsp;зроби, &nbsp;я &nbsp;благаю,<br>\nЩоб &nbsp;повернувся &nbsp;сюди &nbsp;й &nbsp;вирвав &nbsp;від &nbsp;смерті &nbsp;мене.<br>\nЧерез &nbsp;моря &nbsp;хай &nbsp;негайно &nbsp;сюди &nbsp;припливе, &nbsp;через &nbsp;хвилі,<br>\nЙ &nbsp;в &nbsp;серці &nbsp;його &nbsp;запали &nbsp;зараз &nbsp;до &nbsp;мене &nbsp;любов.<br>\nВирви &nbsp;мені &nbsp;ти &nbsp;його, &nbsp;бо &nbsp;він &nbsp;мій, &nbsp;хоч &nbsp;би &nbsp;десь &nbsp;там &nbsp;тримали<br>\nСили &nbsp;небес &nbsp;чи &nbsp;землі, &nbsp;чи, &nbsp;може, &nbsp;води &nbsp;якісь.<br>\nЗглянься, &nbsp;прошу, &nbsp;наді &nbsp;мною, &nbsp;бабусю &nbsp;миленька, &nbsp;бо &nbsp;гину,<br>\nСмерть &nbsp;на &nbsp;порозі &nbsp;вже &nbsp;жде, &nbsp;ти &nbsp;— &nbsp;порятунок &nbsp;лиш &nbsp;мій!»<br>\nТут &nbsp;відповіла &nbsp;ворожка: &nbsp;«Дарунки &nbsp;подай &nbsp;лиш &nbsp;бабусі,<br>\nЧари &nbsp;побачиш &nbsp;тоді &nbsp;й &nbsp;силу &nbsp;моїх &nbsp;заклинань.<br>\nФедір &nbsp;до &nbsp;тебе &nbsp;повернеться, &nbsp;навіть &nbsp;якщо &nbsp;його &nbsp;лютий<br>\nТартар3 &nbsp;до &nbsp;себе &nbsp;забрав, &nbsp;мусить &nbsp;вернути &nbsp;назад.<br>\nМилого &nbsp;скоро &nbsp;тобі &nbsp;небеса &nbsp;віддадуть &nbsp;добровільно,<br>\nТакож &nbsp;далека &nbsp;земля &nbsp;й &nbsp;темна &nbsp;глибінь &nbsp;морських &nbsp;вод,<br>\nТільки &nbsp;потрібно &nbsp;чекать &nbsp;терпеливо, &nbsp;аж &nbsp;поки &nbsp;Діана<br>\nВирине &nbsp;з &nbsp;моря &nbsp;глибин &nbsp;срібним &nbsp;півколом &nbsp;ясним,<br>\nСаме &nbsp;тоді &nbsp;я &nbsp;візьму &nbsp;новий &nbsp;горщик &nbsp;і &nbsp;в &nbsp;ньому &nbsp;із &nbsp;просом<br>\nЗілля &nbsp;змішаю &nbsp;й, &nbsp;туди &nbsp;всипавши &nbsp;всяких &nbsp;отрут,<br>\nВикличу &nbsp;духів &nbsp;у &nbsp;пітьмі &nbsp;та &nbsp;з &nbsp;ними &nbsp;почну &nbsp;я &nbsp;розмову,<br>\nТи &nbsp;ж &nbsp;не &nbsp;почуєш, &nbsp;щоб &nbsp;з &nbsp;них &nbsp;хтось &nbsp;хоч &nbsp;би &nbsp;слово &nbsp;сказав &nbsp;—<br>\nТемінь &nbsp;сама &nbsp;заговорить &nbsp;і &nbsp;відповідь &nbsp;дасть &nbsp;необхідну,<br>\nПеред &nbsp;тобою &nbsp;пройдуть &nbsp;там &nbsp;дивовиди &nbsp;страшні,<br>\nЗ &nbsp;темних &nbsp;пекельних &nbsp;глибин &nbsp;донесеться &nbsp;жахливе &nbsp;гарчання,<br>\nВ &nbsp;пітьмі &nbsp;відлунням &nbsp;дзвінким &nbsp;всюди &nbsp;розійдеться &nbsp;там.<br>\nВ &nbsp;мить &nbsp;цю &nbsp;розступляться &nbsp;надра, &nbsp;й &nbsp;з &nbsp;них &nbsp;вийдуть &nbsp;гігантські &nbsp;потвори:<br>\nТільки &nbsp;одна &nbsp;перейде, &nbsp;друга &nbsp;вже &nbsp;лізтиме &nbsp;вслід,<br>\nНашим &nbsp;очам &nbsp;тут &nbsp;покажуть &nbsp;вони &nbsp;небувалі &nbsp;страхіття,<br>\nСерце, &nbsp;Федбро, &nbsp;твоє &nbsp;хай &nbsp;не &nbsp;боїться &nbsp;цих &nbsp;див,<br>\nРозуму &nbsp;ти &nbsp;не &nbsp;втрачай &nbsp;і &nbsp;про &nbsp;Федора &nbsp;думай &nbsp;постійно,<br>\nІ &nbsp;бережися, &nbsp;аби &nbsp;Бога &nbsp;в &nbsp;цю &nbsp;мить &nbsp;не &nbsp;згадать:<br>\nВ &nbsp;духів &nbsp;шукаєш &nbsp;поради, &nbsp;тож &nbsp;Бога &nbsp;забути &nbsp;потрібно,<br>\nНебо &nbsp;із &nbsp;пеклом &nbsp;ніхто &nbsp;ще &nbsp;поєднати &nbsp;не &nbsp;зміг.<br>\nЧорт &nbsp;подає &nbsp;комусь &nbsp;поміч &nbsp;— &nbsp;то &nbsp;Бог &nbsp;залишає &nbsp;такого,<br>\nБог &nbsp;лиш &nbsp;поможе &nbsp;йому &nbsp;— &nbsp;чорт &nbsp;утікає &nbsp;тоді.<br>\nСядеш &nbsp;у &nbsp;пітьмі &nbsp;на &nbsp;землю &nbsp;і, &nbsp;ноги &nbsp;вперед &nbsp;простягнувши,<br>\nТіло &nbsp;держи &nbsp;догори &nbsp;прямо, &nbsp;це &nbsp;добре &nbsp;затям,<br>\nПотім &nbsp;спідницю &nbsp;піднімеш, &nbsp;додолу &nbsp;спустивши &nbsp;сорочку,<br>\nОдяг &nbsp;увесь &nbsp;твій &nbsp;спаде &nbsp;прямо &nbsp;на &nbsp;лоно &nbsp;твоє,<br>\nПросо &nbsp;і &nbsp;біб &nbsp;я &nbsp;тоді &nbsp;покладу &nbsp;на &nbsp;твою &nbsp;сорочину,<br>\nДе &nbsp;покриває &nbsp;вона &nbsp;ніжну &nbsp;дівочість &nbsp;тобі.<br>\nПросто &nbsp;тоді &nbsp;закипить, &nbsp;але &nbsp;полум'я &nbsp;ти &nbsp;не &nbsp;побачиш,<br>\nХоч &nbsp;в &nbsp;твої &nbsp;фалди &nbsp;вкладу &nbsp;зілля &nbsp;та &nbsp;просо &nbsp;сире<br>\nВсе &nbsp;в &nbsp;цю &nbsp;хвилину &nbsp;почне &nbsp;в &nbsp;тім &nbsp;горшку &nbsp;закипати &nbsp;й &nbsp;шипіти,<br>\nПросо &nbsp;само &nbsp;по &nbsp;собі &nbsp;стане &nbsp;тоді &nbsp;промовлять:<br>\n«Нас &nbsp;тут &nbsp;пече &nbsp;той &nbsp;вогонь, &nbsp;що &nbsp;його &nbsp;запалив &nbsp;ти &nbsp;у &nbsp;серці,<br>\nПрагне &nbsp;та &nbsp;кличе &nbsp;тебе &nbsp;він, &nbsp;цей &nbsp;пекучий &nbsp;вогонь,<br>\nПрийдеш &nbsp;до &nbsp;нас &nbsp;— &nbsp;то &nbsp;вогонь &nbsp;перестане &nbsp;тоді &nbsp;припікати,<br>\nБудеш &nbsp;далеко &nbsp;від &nbsp;нас &nbsp;— &nbsp;буде &nbsp;він &nbsp;далі &nbsp;пекти».\n\n\n<br><br>\n"
}