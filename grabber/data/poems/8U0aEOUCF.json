{
  "author": "B44WbOoC",
  "id": "8U0aEOUCF",
  "title": "МАКАРІВСЬКИЙ ЯР",
  "link": "metrs_poem.php?poem=12856",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>МАКАРІВСЬКИЙ ЯР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;степ, &nbsp;і &nbsp;літо, &nbsp;й &nbsp;сонце &nbsp;яре,<br>\nДолина &nbsp;Висі &nbsp;дорога…<br>\nІ &nbsp;що &nbsp;мені &nbsp;із &nbsp;того &nbsp;яру,<br>\nЩо &nbsp;крізь &nbsp;дитинство &nbsp;проляга?<br>\n<br>\nІ &nbsp;що &nbsp;мені &nbsp;із &nbsp;того &nbsp;світу,<br>\nЩо &nbsp;обіймав &nbsp;мене &nbsp;в &nbsp;степу?<br>\nІ &nbsp;що &nbsp;мені &nbsp;із &nbsp;того &nbsp;квіту,<br>\nЩо &nbsp;розцвітав &nbsp;у &nbsp;ніч &nbsp;сліпу?<br>\n<br>\nІ &nbsp;що &nbsp;мені &nbsp;тривожний &nbsp;клекіт,<br>\nЩо &nbsp;з &nbsp;вітру &nbsp;витужив &nbsp;орел?<br>\nІ &nbsp;що &nbsp;мені &nbsp;ті &nbsp;дні &nbsp;далекі,<br>\nПервопочатки &nbsp;джерел?<br>\n<br>\nВ &nbsp;яру &nbsp;густий &nbsp;туман &nbsp;світанком<br>\nЗаводить &nbsp;з &nbsp;сонцем &nbsp;дивну &nbsp;гру…<br>\nА &nbsp;думи, &nbsp;думи-спогаданки,<br>\nЯк &nbsp;бусли, &nbsp;ходять &nbsp;по &nbsp;яру.<br>\n<br>\nСтара &nbsp;верба &nbsp;моє &nbsp;там &nbsp;слово,<br>\nЩе &nbsp;не &nbsp;народжене, &nbsp;гойда.<br>\nТам &nbsp;ціле &nbsp;літо, &nbsp;до &nbsp;покрови,<br>\nКолгоспна &nbsp;бродить &nbsp;череда.<br>\n<br>\nТам &nbsp;чорноока &nbsp;чередничка<br>\nНа &nbsp;мене &nbsp;глянула &nbsp;з-під &nbsp;брів,<br>\nЩоб &nbsp;не &nbsp;одну &nbsp;на &nbsp;спав &nbsp;я &nbsp;нічку,<br>\nІ &nbsp;дивувався, &nbsp;і &nbsp;яснів.<br>\n<br>\nПитав &nbsp;у &nbsp;сонця, &nbsp;трави &nbsp;чини,<br>\nУ &nbsp;річки, &nbsp;яру &nbsp;і &nbsp;верби<br>\nСвоєї &nbsp;радості &nbsp;причини,<br>\nПричини &nbsp;світлої &nbsp;журби.<br>\n<br>\nСпиняв &nbsp;я &nbsp;перекотиполе,<br>\nЩоб &nbsp;не &nbsp;забрьохалось &nbsp;в &nbsp;росі,<br>\nІ &nbsp;слухав: &nbsp;падають &nbsp;додолу<br>\nДзвіночки &nbsp;в &nbsp;жовтому &nbsp;вівсі.<br>\n<br>\nІ &nbsp;підпадьомка-перепілка<br>\nМені &nbsp;повідала, &nbsp;чудна,<br>\nЩо &nbsp;за &nbsp;горою &nbsp;Краснопілка,<br>\nА &nbsp;там &nbsp;– &nbsp;незнана &nbsp;далина…<br>\n<br>\nА &nbsp;яр &nbsp;мій, &nbsp;кажуть &nbsp;люди, &nbsp;зроду,<br>\nКрім &nbsp;чебрецю &nbsp;та &nbsp;інших &nbsp;див,<br>\nДля &nbsp;спраглих &nbsp;мав &nbsp;джерельну &nbsp;воду<br>\nІ &nbsp;кремінь &nbsp;для &nbsp;вогню &nbsp;родив.<br>\n<br>\nБо &nbsp;що &nbsp;без &nbsp;кременю &nbsp;кресало?<br>\nЯк &nbsp;без &nbsp;дощу &nbsp;родючість &nbsp;піль,<br>\nДурне, &nbsp;немов &nbsp;без &nbsp;хліба &nbsp;сало,<br>\nПусте, &nbsp;як &nbsp;бубон &nbsp;без &nbsp;весіль.<br>\n<br>\nТож &nbsp;наші &nbsp;люди &nbsp;в &nbsp;лихоліття<br>\nІшли &nbsp;за &nbsp;кременем &nbsp;у &nbsp;яр,<br>\nВ &nbsp;лютневий &nbsp;холод &nbsp;і &nbsp;поліття<br>\nІз &nbsp;нього &nbsp;добували &nbsp;жар.<br>\n<br>\nБрунатне, &nbsp;з &nbsp;прожилками, &nbsp;синє,<br>\nА &nbsp;то &nbsp;неначе &nbsp;голубінь,<br>\nЙ &nbsp;понині, &nbsp;кажуть, &nbsp;те &nbsp;креміння<br>\nВиходить &nbsp;із &nbsp;земних &nbsp;глибин.<br>\n<br>\nВесняні &nbsp;грози &nbsp;в &nbsp;схили &nbsp;били<br>\nЙ &nbsp;вихрилися &nbsp;за &nbsp;оболонь.<br>\nСолдатська &nbsp;у &nbsp;яру &nbsp;могила,<br>\nНа &nbsp;ній &nbsp;вночі &nbsp;горить &nbsp;вогонь.<br>\n<br>\nНе &nbsp;раз &nbsp;прийду &nbsp;в &nbsp;розкрилля &nbsp;яру<br>\nТа &nbsp;розділю &nbsp;гірку &nbsp;біду:<br>\nТут &nbsp;розстріляли &nbsp;комісара<br>\nУ &nbsp;сорок &nbsp;другому &nbsp;году.<br>\n<br>\nЩо &nbsp;притягає &nbsp;блискавиці?<br>\nЧи &nbsp;кремінь &nbsp;той, &nbsp;що &nbsp;в &nbsp;глибині,<br>\nЧи &nbsp;серце, &nbsp;що &nbsp;безстрашний &nbsp;лицар<br>\nЗвогнив &nbsp;у &nbsp;праведній &nbsp;борні?<br>\n<br>\nВ &nbsp;проваллі &nbsp;люди &nbsp;глину &nbsp;рили,<br>\nА &nbsp;ми &nbsp;знаходили, &nbsp;малі,<br>\nБіля &nbsp;солдатської &nbsp;могили<br>\nГранчастики &nbsp;в &nbsp;рудій &nbsp;землі.<br>\n<br>\nНащо &nbsp;вже &nbsp;і &nbsp;дядьки-бувльці<br>\nДивилися &nbsp;на &nbsp;«олівці»,<br>\nНа &nbsp;ті &nbsp;кристали &nbsp;п’єзокварцу,<br>\nЯк &nbsp;на &nbsp;нікчемні &nbsp;камінці.<br>\n<br>\nНе &nbsp;цвях &nbsp;та &nbsp;штука &nbsp;чудернадська<br>\nІ &nbsp;не &nbsp;зубок &nbsp;від &nbsp;борони.<br>\nХіба &nbsp;й &nbsp;того, &nbsp;що &nbsp;гарна &nbsp;цяцька,<br>\nЩоб &nbsp;утішались &nbsp;пацани…<br>\n<br>\n…Літа, &nbsp;літа, &nbsp;як &nbsp;хмар &nbsp;отара,<br>\nПодаленіли, &nbsp;пропливли.<br>\nА &nbsp;вже &nbsp;на &nbsp;схилах &nbsp;мого &nbsp;яру<br>\nМашини &nbsp;дужі &nbsp;заревли.<br>\n<br>\nВже &nbsp;тут &nbsp;я &nbsp;не &nbsp;знайду &nbsp;і &nbsp;сліду<br>\nТієї &nbsp;давньої &nbsp;краси.<br>\nХоджу &nbsp;над &nbsp;яром, &nbsp;як &nbsp;сновида,<br>\nНові &nbsp;сприймаю &nbsp;голоси.<br>\n<br>\nІ &nbsp;степ, &nbsp;і &nbsp;літо, &nbsp;й &nbsp;сонце &nbsp;яре,<br>\nДолина &nbsp;Висі &nbsp;дорога…<br>\nІ &nbsp;що &nbsp;мені &nbsp;із &nbsp;того &nbsp;яру,<br>\nЩо &nbsp;крізь &nbsp;дитинство &nbsp;проляга?<br>\n<br>\nМоя &nbsp;верба &nbsp;вже &nbsp;сива &nbsp;стала,<br>\nА &nbsp;джерело &nbsp;ще &nbsp;жебонить,<br>\nІ &nbsp;яр &nbsp;мій &nbsp;родить &nbsp;для &nbsp;«кресала»,<br>\nІ &nbsp;роду &nbsp;не &nbsp;порвалась &nbsp;нить.<br>\n<br>\nЯ &nbsp;і &nbsp;сліпий &nbsp;до &nbsp;тебе &nbsp;втраплю.<br>\nРости, &nbsp;мій &nbsp;світоньку, &nbsp;рости!<br>\nТа &nbsp;тільки &nbsp;дай &nbsp;мені &nbsp;хоч &nbsp;краплю<br>\nПервопочатків &nbsp;чистоти.<br>\n<br>\nТа &nbsp;тільки &nbsp;дай &nbsp;мені &nbsp;хоч &nbsp;трохи<br>\nЗгадати &nbsp;давнє, &nbsp;та &nbsp;своє,<br>\nЩоб &nbsp;в &nbsp;ритмі &nbsp;нашої &nbsp;епохи<br>\nЯ &nbsp;не &nbsp;забувся, &nbsp;хто &nbsp;я &nbsp;є.<br>\n<br>\nСхиляюсь, &nbsp;п’ю &nbsp;з &nbsp;мойого &nbsp;яру<br>\nДжерельну &nbsp;воду &nbsp;із &nbsp;долонь.<br>\nА &nbsp;на &nbsp;могилі &nbsp;комісара<br>\nГорить &nbsp;вогонь, &nbsp;горить &nbsp;вогонь.<br>\n\n\n\n<br><br>\n"
}