{
  "author": "rEGvgVvi",
  "id": "FIMrBJav",
  "title": "КОБЗАР",
  "link": "/metrs_poem.php?poem=9843",
  "html": "\n<h4></h4>\n\n<a href=\"/metrs.php?id=58&amp;type=tvorch\" class=\"redhr1\">Творчість</a> |\n<a href=\"/metrs.php?id=58&amp;type=biogr\" class=\"redhr1\">Біографія</a> |\n<a href=\"/metrs.php?id=58&amp;type=critiques\" class=\"redhr1\">Критика</a>\n\n<h4>КОБЗАР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n- &nbsp;Княже &nbsp;Всеволоде &nbsp;орлій!<br>\nЧи &nbsp;думаєш &nbsp;ти &nbsp;здалека<br>\nприлетіти &nbsp;до &nbsp;Києва<br>\nбатьків &nbsp;золотий &nbsp;престол<br>\nраменами &nbsp;покріпити?<br>\nТвої &nbsp;весла &nbsp;можуть &nbsp;легко<br>\nрозкропити &nbsp;Волгу-море,<br>\nа &nbsp;шоломи &nbsp;- &nbsp;Дін &nbsp;вилляти!<br>\nМали &nbsp;б, &nbsp;княже, &nbsp;за &nbsp;тобою<br>\nневільницю &nbsp;по &nbsp;ногаті,<br>\nневільника &nbsp;- &nbsp;по &nbsp;різані.<br>\nМожеш &nbsp;ти &nbsp;на &nbsp;суходолі<br>\nстрілять &nbsp;стрілами &nbsp;живими &nbsp;-<br>\nГлібовими &nbsp;синами!<br>\n<br>\n- &nbsp;Ви, &nbsp;буй &nbsp;Рюриче &nbsp;й &nbsp;Давиде!<br>\nЧи &nbsp;то &nbsp;вояки &nbsp;не &nbsp;ваші<br>\nшоломами &nbsp;золотими<br>\nплавали &nbsp;в &nbsp;крові &nbsp;ворожій?<br>\nЧи &nbsp;не &nbsp;ваша &nbsp;то &nbsp;дружина<br>\nрикає, &nbsp;неначе &nbsp;тури,<br>\nкотрих &nbsp;шаблі &nbsp;гартовані<br>\nдоткнулися &nbsp;лезом &nbsp;гострим<br>\nй &nbsp;полишили &nbsp;щемні &nbsp;рани<br>\nна &nbsp;їх &nbsp;шиях &nbsp;велетенських<br>\nсеред &nbsp;поля &nbsp;чужинського?<br>\nУступіть, &nbsp;брати, &nbsp;в &nbsp;стремена,<br>\nу &nbsp;стремена &nbsp;золочені<br>\nза &nbsp;долини &nbsp;й &nbsp;гори &nbsp;руські,<br>\nза &nbsp;скривджену &nbsp;землю &nbsp;Руську<br>\nі &nbsp;за &nbsp;рани &nbsp;непогойні<br>\nІгореві,<br>\nхороброго &nbsp;<br>\nсина &nbsp;Святослава!<br>\n- &nbsp;Ярославе &nbsp;Осмомисле,<br>\nгаличанський &nbsp;газдо!<br>\nНа &nbsp;престолі &nbsp;золотому<br>\nвисоко &nbsp;піднісшись,<br>\nпідпер &nbsp;гори &nbsp;ти &nbsp;Угорські<br>\nсвоїми &nbsp;полками,<br>\nзаступивши &nbsp;королеві<br>\nдорогу &nbsp;в &nbsp;долини;<br>\nзачинив &nbsp;ти &nbsp;на &nbsp;Дунаї<br>\nна &nbsp;замок &nbsp;ворота;<br>\nверагючи &nbsp;поза &nbsp;хмари<br>\nважезне &nbsp;каміння,<br>\nпо &nbsp;Дунай &nbsp;суди &nbsp;рядуєш;<br>\nтвої &nbsp;грози &nbsp;потоками<br>\nтечуть &nbsp;у &nbsp;долини;<br>\nвідчиняєш &nbsp;ти &nbsp;ворота<br>\nКиєву &nbsp;в &nbsp;сусіди;<br>\nвід &nbsp;престолу &nbsp;золотого<br>\nмечеш &nbsp;гострі &nbsp;стріли<br>\nу &nbsp;чужину &nbsp;султанівську!<br>\nНепохибно, &nbsp;газдо,<br>\nстріляй &nbsp;Кончака-погана,<br>\nгидкого &nbsp;злодюжку,<br>\nза &nbsp;долини &nbsp;й &nbsp;гори &nbsp;руські,<br>\nза &nbsp;всю &nbsp;землю &nbsp;Руську<br>\nі &nbsp;за &nbsp;рани &nbsp;непогойні<br>\nІгореві,<br>\nхороброго<br>\nсина &nbsp;Святослава!<br>\n<br>\n- &nbsp;А &nbsp;ви, &nbsp;мужній &nbsp;буй &nbsp;Романе,<br>\nвідважний &nbsp;Мстиславе!<br>\nВаші &nbsp;помисли &nbsp;хоробрі<br>\nприкрашають &nbsp;розум<br>\nі &nbsp;скеровують &nbsp;когорти<br>\nна &nbsp;подвиги &nbsp;славні!<br>\nВи, &nbsp;як &nbsp;соколи, &nbsp;з-під &nbsp;сонця<br>\nпадаєте &nbsp;раптом<br>\nна &nbsp;ворогів, &nbsp;засліпивши<br>\nїх &nbsp;блиском &nbsp;шоломів,<br>\nзавезених &nbsp;од &nbsp;латинців.<br>\nЛитва, &nbsp;гунни &nbsp;і &nbsp;ятвязи,<br>\nполовці &nbsp;й &nbsp;дремели<br>\nдо &nbsp;сьогодні &nbsp;пам'ятають,<br>\nяк &nbsp;тікали &nbsp;полем<br>\nі &nbsp;як, &nbsp;списи &nbsp;погубивши,<br>\nпідклоняли &nbsp;чуби &nbsp;свої<br>\nпід &nbsp;ваші &nbsp;булати!<br>\n...Уже &nbsp;Ігореві &nbsp;в &nbsp;полі<br>\nсонце-світ &nbsp;померкло.<br>\nНе &nbsp;перед &nbsp;добром &nbsp;дерева<br>\nосипають &nbsp;листя.<br>\nІ &nbsp;по &nbsp;Русі &nbsp;і &nbsp;по &nbsp;Сулі<br>\nздались &nbsp;городища.<br>\nВже &nbsp;ніколи &nbsp;не &nbsp;воскреснуть<br>\nІгоря &nbsp;звитяжці.<br>\nТебе &nbsp;Дін, &nbsp;Романе, &nbsp;кличе<br>\nі &nbsp;князів &nbsp;з &nbsp;тобою<br>\nпошукати &nbsp;перемоги.<br>\nПане-князю,<br>\nОльговичі<br>\nвже &nbsp;стали &nbsp;до &nbsp;бою...<br>\n<br>\n- &nbsp;Три &nbsp;Мстиславичі, &nbsp;а &nbsp;з &nbsp;ними<br>\nВсеволод &nbsp;з &nbsp;Інгваром &nbsp;-<br>\nвеликого &nbsp;гнізда &nbsp;діти!<br>\nХіба &nbsp;ж &nbsp;ви &nbsp;не &nbsp;правом<br>\nпереможців &nbsp;собі &nbsp;владу<br>\nу &nbsp;спадок &nbsp;дістали?<br>\nЧи &nbsp;ж &nbsp;в &nbsp;пригоді &nbsp;вам &nbsp;сьогодні<br>\nзолоті &nbsp;шоломи<br>\nі &nbsp;щити &nbsp;й &nbsp;сулині &nbsp;лядські?<br>\nЗагородіть &nbsp;полю<br>\nстрілами &nbsp;ворота<br>\nза &nbsp;долини &nbsp;й &nbsp;гори &nbsp;руські,<br>\nза &nbsp;всю &nbsp;землю &nbsp;Руську<br>\nі &nbsp;за &nbsp;рани &nbsp;непогойні<br>\nІгореві,<br>\nхороброго<br>\nсина &nbsp;Святослава!<br>\n<br>\n- &nbsp;Уже &nbsp;Сула &nbsp;сріброструнна<br>\nне &nbsp;тече &nbsp;під &nbsp;Переяслав,<br>\nа &nbsp;Двіна &nbsp;між &nbsp;болотами<br>\nтече &nbsp;ордам &nbsp;половецьким<br>\nпід &nbsp;поганські &nbsp;їхні &nbsp;згуки.<br>\nОдин &nbsp;лише &nbsp;син &nbsp;Васильків,<br>\nІзяслав, &nbsp;в &nbsp;бою &nbsp;мечами<br>\nо &nbsp;шоломи &nbsp;литовськії<br>\nподзвонив &nbsp;бенкет &nbsp;кривавий<br>\nй &nbsp;погубив &nbsp;Всеслава &nbsp;славу<br>\nпід &nbsp;черленими &nbsp;щитами<br>\nвід &nbsp;литвинського &nbsp;меча.<br>\nКоли &nbsp;кров &nbsp;траву &nbsp;омила,<br>\nвін &nbsp;заплакав:<br>\n\"Княже, &nbsp;птиці<br>\nодягли &nbsp;твою &nbsp;дружину<br>\nчорними &nbsp;крильми, &nbsp;а &nbsp;звірі<br>\nполизали &nbsp;кров &nbsp;її!\"<br>\nНе &nbsp;було &nbsp;побіля &nbsp;нього<br>\nмежи &nbsp;воїв &nbsp;братів &nbsp;рідних &nbsp;-<br>\nВсеволода &nbsp;й &nbsp;Брячислава.<br>\nІ &nbsp;його &nbsp;душа-перлина<br>\nрозлучилась &nbsp;тихо &nbsp;з &nbsp;тілом,<br>\nначе &nbsp;випала &nbsp;на &nbsp;землю<br>\nіз &nbsp;разочка &nbsp;золотого<br>\nнамистина &nbsp;дорога.<br>\nНе &nbsp;почути &nbsp;більше &nbsp;сміху,<br>\nне &nbsp;зустріти &nbsp;веселощів &nbsp;-<br>\nсурмлять &nbsp;сурми &nbsp;городенські...<br>\n<br>\n- &nbsp;Ярославе! &nbsp;І &nbsp;ви, &nbsp;внуки<br>\nславного &nbsp;колись &nbsp;Всеслава!<br>\nПрихиліть &nbsp;свої &nbsp;знамена,<br>\nкиньте &nbsp;мечі &nbsp;пощерблені &nbsp;-<br>\nви &nbsp;не &nbsp;годні &nbsp;слави &nbsp;дідів,<br>\nбо &nbsp;своїми &nbsp;крамолами<br>\nстежку &nbsp;топчете &nbsp;поганим<br>\nполовцям &nbsp;на &nbsp;землю &nbsp;Руську,<br>\nвипестувану &nbsp;Всеславом,<br>\nщо &nbsp;посіяли, &nbsp;те &nbsp;й &nbsp;жніте<br>\nпід &nbsp;ярмигою &nbsp;чужинців &nbsp;-<br>\nв &nbsp;половецькому &nbsp;ярмі!\n\n\n<br><br>\n"
}