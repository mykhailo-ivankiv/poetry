{
  "author": "RNd0Y9EtT",
  "id": "iE-BhKFfI",
  "title": "КОНКІСТАДОРИ (Морський похід)",
  "link": "metrs_poem.php?poem=6463",
  "html": "\n<h4></h4>\n\n<a href=\"/metrs.php?id=297&amp;type=tvorch\" class=\"redhr1\">Творчість</a> |\n<a href=\"/metrs.php?id=297&amp;type=biogr\" class=\"redhr1\">Біографія</a> |\n<a href=\"/metrs.php?id=297&amp;type=critiques\" class=\"redhr1\">Критика</a>\n\n<h4>КОНКІСТАДОРИ (Морський похід)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВітрила &nbsp;напнуто. &nbsp;Вже &nbsp;всі &nbsp;готові &nbsp;в &nbsp;дальню &nbsp;путь.<br>\nБорти &nbsp;фарбовані &nbsp;давно &nbsp;вже &nbsp;в &nbsp;тишині &nbsp;просохли.<br>\nВітрила &nbsp;напнуто. &nbsp;А &nbsp;вітру &nbsp;все &nbsp;не &nbsp;чуть.<br>\nІ &nbsp;томляться &nbsp;без &nbsp;вітру &nbsp;гострі &nbsp;щогли.<br>\nЯка &nbsp;нудьга &nbsp;всі &nbsp;дні &nbsp;у &nbsp;затишку &nbsp;сидіть, &nbsp;слідить,<br>\nЯк &nbsp;сонце &nbsp;полум'ям &nbsp;палає &nbsp;на &nbsp;лимані,<br>\nТомиться &nbsp;мріями &nbsp;про &nbsp;вітряну &nbsp;блакить,<br>\nПро &nbsp;землі &nbsp;сонячні &nbsp;й &nbsp;моря &nbsp;незнані!<br>\n<br>\nЗастигли &nbsp;кораблі. &nbsp;На &nbsp;баках &nbsp;- &nbsp;сон &nbsp;і &nbsp;лінь,<br>\nСидять &nbsp;матроси, &nbsp;лаються, &nbsp;плюють &nbsp;і &nbsp;курять...<br>\nНе &nbsp;терпиться &nbsp;майнуть &nbsp;у &nbsp;синю &nbsp;далечінь!<br>\nХоч &nbsp;би &nbsp;скоріше &nbsp;- &nbsp;нехай &nbsp;не &nbsp;вітер &nbsp;- &nbsp;буря!<br>\n....................................................................................<br>\nВітрила &nbsp;напнуто! &nbsp;Й &nbsp;одразу &nbsp;він &nbsp;прийшов!<br>\nУ &nbsp;щоглах &nbsp;задзвенів, &nbsp;усіх &nbsp;збудив, &nbsp;і &nbsp;разом &nbsp;-<br>\nВсі &nbsp;на &nbsp;місцях, &nbsp;упевнені &nbsp;й &nbsp;суворі &nbsp;знов,<br>\nПокірні &nbsp;нетерплячим, &nbsp;злим &nbsp;наказам.<br>\n....................................................................................<br>\nЇх &nbsp;море &nbsp;прийняло &nbsp;і &nbsp;потім &nbsp;уночі<br>\nЗчорніло &nbsp;й &nbsp;хвилями &nbsp;під &nbsp;небо &nbsp;підвелося.<br>\nІ, &nbsp;все &nbsp;хмарніючи, &nbsp;громами &nbsp;ревучи,<br>\nПливло &nbsp;над &nbsp;хвилями &nbsp;тривожне &nbsp;передгроззя.<br>\n<br>\nНасунула &nbsp;гроза. &nbsp;Вітри &nbsp;зірвались. &nbsp;Тьма.<br>\nІ &nbsp;в &nbsp;тьмі, &nbsp;здіймаючи &nbsp;смерчі &nbsp;та &nbsp;водоспади,<br>\nНад &nbsp;нами &nbsp;віяла, &nbsp;здається, &nbsp;смерть &nbsp;сама,<br>\nРвучи &nbsp;із &nbsp;брязкотом &nbsp;дроти &nbsp;й &nbsp;канати.<br>\n<br>\nНа &nbsp;ранок &nbsp;без &nbsp;руля &nbsp;по &nbsp;вітру &nbsp;ми &nbsp;пливли.<br>\nБагато &nbsp;кораблів, &nbsp;що &nbsp;разом &nbsp;одпливали,<br>\nВсі &nbsp;земляки &nbsp;- &nbsp;не &nbsp;знати, &nbsp;де &nbsp;й &nbsp;коли &nbsp;-<br>\nПойняті &nbsp;виром, &nbsp;без &nbsp;вісті &nbsp;пропали.<br>\n<br>\nІ &nbsp;от, &nbsp;коли, &nbsp;без &nbsp;щогли, &nbsp;без &nbsp;руля,<br>\nЖдучи &nbsp;загину, &nbsp;ми &nbsp;неслися &nbsp;без &nbsp;дороги,<br>\nВраз &nbsp;виклик &nbsp;радісний &nbsp;- &nbsp;земля! &nbsp;земля! &nbsp;-<br>\nУпав &nbsp;на &nbsp;палубу &nbsp;й &nbsp;усіх &nbsp;підвів &nbsp;на &nbsp;ноги.<br>\n<br>\nЮрбою &nbsp;збившись &nbsp;над &nbsp;бортом &nbsp;хитким,<br>\nМи &nbsp;жадно &nbsp;рвались &nbsp;в &nbsp;далечінь &nbsp;одкриту,<br>\nДе &nbsp;гори &nbsp;сяяли, &nbsp;сповиті &nbsp;в &nbsp;дим<br>\nЩе &nbsp;невідомого &nbsp;Нового &nbsp;Світу.<br>\n<br>\nТак &nbsp;ось &nbsp;вона, &nbsp;країна &nbsp;наших &nbsp;мрій.<br>\nШепочуть &nbsp;буруни &nbsp;на &nbsp;невідомій &nbsp;мові.<br>\nПливем. &nbsp;Причалюєм. &nbsp;Під &nbsp;виклик &nbsp;бойовий<br>\nНа &nbsp;землю &nbsp;сходимо &nbsp;на &nbsp;все &nbsp;готові.<br>\n<br>\nМи &nbsp;цілували &nbsp;теплий &nbsp;край &nbsp;землі.<br>\nІ &nbsp;крикнув &nbsp;капітан &nbsp;в &nbsp;руках &nbsp;затисши &nbsp;зброю:<br>\n- &nbsp;Пускайте &nbsp;з &nbsp;димом &nbsp;вірні &nbsp;кораблі.<br>\nХай &nbsp;з &nbsp;вас &nbsp;ніхто &nbsp;живим &nbsp;не &nbsp;вийде &nbsp;з &nbsp;бою!<br>\n<br>\nПалають &nbsp;кораблі. &nbsp;Готові &nbsp;всі &nbsp;на &nbsp;бій,<br>\nМи &nbsp;дивимося &nbsp;жадними &nbsp;очима,<br>\nЯк &nbsp;зітканий &nbsp;із &nbsp;полум'я, &nbsp;живий,<br>\nРосте &nbsp;палац &nbsp;над &nbsp;бухтою &nbsp;над &nbsp;нами.<br>\nОгненний &nbsp;прапор, &nbsp;він &nbsp;встає, &nbsp;гуде,<br>\nП'янить, &nbsp;сповняє &nbsp;нас &nbsp;безумством &nbsp;лютим.<br>\nЖорстокі &nbsp;й &nbsp;радісні &nbsp;ми &nbsp;в &nbsp;світ &nbsp;новий &nbsp;ідем.<br>\nАбо &nbsp;умрем &nbsp;в &nbsp;огні, &nbsp;або &nbsp;здобудем!<br>\n<br>\nАбо &nbsp;здобудь, &nbsp;або &nbsp;в &nbsp;огні &nbsp;згоріть!<br>\nНе &nbsp;даром, &nbsp;ні, &nbsp;ми &nbsp;трупами &nbsp;впадем &nbsp;біля &nbsp;порогу.<br>\nВи, &nbsp;що &nbsp;за &nbsp;нами &nbsp;ідете, &nbsp;ідіть.<br>\nМи &nbsp;прокладаєм &nbsp;вам &nbsp;ясну &nbsp;дорогу.<br><br><em>ОБІРВАНІ СТРУНИ... Нью-Йорк, 1955, с. 393-396; подано в скороченні.</em>\n\n\n<br><br>\n"
}