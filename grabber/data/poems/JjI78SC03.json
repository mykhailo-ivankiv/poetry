{
  "author": "qX0wrXtm",
  "id": "JjI78SC03",
  "title": "ТРИ БАЛАДИ",
  "link": "/metrs_poem.php?poem=8547",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>ТРИ БАЛАДИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЛЕМБЕРЗЬКА &nbsp;КАТАСТРОФА &nbsp;1826 &nbsp;Р. &nbsp;<br>\n<br>\n“Дня &nbsp;14 &nbsp;липня &nbsp;1826 &nbsp;року &nbsp;прийшла &nbsp;подія, &nbsp;що &nbsp;потрясла &nbsp;цілим &nbsp;Львовом: &nbsp;<br>\nстара &nbsp;ратушева &nbsp;вежа &nbsp;пополудні &nbsp;зарисувалася &nbsp;й &nbsp;о &nbsp;годині &nbsp;чверть &nbsp;на &nbsp;сему &nbsp;<br>\nвечором &nbsp;з &nbsp;великим &nbsp;тріскотом &nbsp;завалилася. &nbsp;Наперед &nbsp;вже &nbsp;опорожнено &nbsp;<br>\nринок &nbsp;з &nbsp;людей, &nbsp;але &nbsp;все-таки &nbsp;у &nbsp;звалищах &nbsp;погиб &nbsp;трубач, &nbsp;двох &nbsp;жовнірів &nbsp;і &nbsp;<br>\nкількох &nbsp;робітників”. &nbsp;<br>\n<br>\nІ. &nbsp;Крип’якевич &nbsp;<br>\n\"Історичні &nbsp;проходи &nbsp;по &nbsp;Львові\" &nbsp;<br>\n<br>\nЗ &nbsp;отого &nbsp;дня &nbsp;суремного, &nbsp;як &nbsp;завалився &nbsp;ратуш, &nbsp;<br>\nусе &nbsp;навіки &nbsp;зважене &nbsp;і &nbsp;вписане &nbsp;в &nbsp;архів: &nbsp;<br>\n“Понесено &nbsp;у &nbsp;людности &nbsp;не &nbsp;так &nbsp;велику &nbsp;втрату: &nbsp;<br>\nпогиб &nbsp;трубач, &nbsp;двох &nbsp;жовнірів, &nbsp;кількох &nbsp;робітників”. &nbsp;<br>\n<br>\nМаленька &nbsp;апокаліпса &nbsp;на &nbsp;ринковому &nbsp;пляці: &nbsp;<br>\nз &nbsp;розпуки &nbsp;позіхнуло &nbsp;трагічне &nbsp;місто &nbsp;Львів, &nbsp;<br>\nмов &nbsp;гер &nbsp;таємний &nbsp;радник &nbsp;над &nbsp;аркушем &nbsp;реляції: &nbsp;<br>\nодин &nbsp;трупач, &nbsp;<br>\n<br>\nтвох &nbsp;шофнірів, &nbsp;<br>\n<br>\nкількох &nbsp;ропітникіф. &nbsp;<br>\n<br>\nЗібрали &nbsp;вдовам &nbsp;на &nbsp;свічки, &nbsp;а &nbsp;матерям &nbsp;на &nbsp;ліки. &nbsp;<br>\nДітей &nbsp;забрали &nbsp;в &nbsp;інтернат &nbsp;на &nbsp;вулицю &nbsp;Сиріт. &nbsp;<br>\nНа &nbsp;поминках &nbsp;буяла &nbsp;чернь &nbsp;і &nbsp;мандрівні &nbsp;каліки &nbsp;<br>\nі &nbsp;гупав &nbsp;кусками &nbsp;о &nbsp;брук &nbsp;увесь &nbsp;калічий &nbsp;рід &nbsp;<br>\n(і &nbsp;кожен &nbsp;чесно &nbsp;їв, &nbsp;і &nbsp;пив, &nbsp;і &nbsp;плакав &nbsp;як &nbsp;умів: &nbsp;<br>\nпогиб &nbsp;трубач, &nbsp;двох &nbsp;жовнірів, &nbsp;кількох &nbsp;робітників). &nbsp;<br>\n<br>\nПоховані &nbsp;під &nbsp;вежею, &nbsp;вони &nbsp;ввійшли &nbsp;в &nbsp;комори, &nbsp;<br>\nде &nbsp;світло &nbsp;мре &nbsp;і &nbsp;твердне &nbsp;кров, &nbsp;де &nbsp;вже &nbsp;не &nbsp;чути &nbsp;з &nbsp;тьми, &nbsp;<br>\nяк &nbsp;на &nbsp;майданах &nbsp;і &nbsp;в &nbsp;шинках &nbsp;реве &nbsp;житейське &nbsp;море. &nbsp;<br>\nТам &nbsp;інше &nbsp;світло &nbsp;— &nbsp;і &nbsp;воно &nbsp;біліє &nbsp;над &nbsp;кістьми. &nbsp;<br>\nВони &nbsp;зійшли &nbsp;в &nbsp;підземну &nbsp;хлань, &nbsp;немовби &nbsp;в &nbsp;інше &nbsp;місто, &nbsp;— &nbsp;<br>\nЇх &nbsp;не &nbsp;любили &nbsp;на &nbsp;землі &nbsp;й &nbsp;забули &nbsp;серед &nbsp;хмар. &nbsp;<br>\nІшов &nbsp;попереду &nbsp;трубач. &nbsp;<br>\n<br>\nВін &nbsp;дув &nbsp;натхненно &nbsp;й &nbsp;чисто &nbsp;— &nbsp;<br>\n<br>\nтак &nbsp;ніби &nbsp;не &nbsp;трубу &nbsp;тримав, &nbsp;а &nbsp;вогняний &nbsp;ліхтар. &nbsp;<br>\nКоли &nbsp;ж &nbsp;посмертні &nbsp;очі &nbsp;в &nbsp;них &nbsp;зітліли, &nbsp;мов &nbsp;одежа, &nbsp;<br>\nВони &nbsp;злягли &nbsp;на &nbsp;дно &nbsp;камінь &nbsp;— &nbsp;плече &nbsp;коло &nbsp;плеча, &nbsp;<br>\nЛиш &nbsp;не &nbsp;вгавав, &nbsp;як &nbsp;джерело, &nbsp;і &nbsp;виростав, &nbsp;як &nbsp;вежа, &nbsp;<br>\nТаємний &nbsp;і &nbsp;хрипкий &nbsp;сигнал &nbsp;— &nbsp;відозва &nbsp;трубача. &nbsp;<br>\n<br>\n<br>\n<br>\nДИДАКТИЧНА &nbsp;ВИСТАВА &nbsp;В &nbsp;ТЕАТРІ &nbsp;БОГУСЛАВСЬКОГО &nbsp;<br>\n<br>\n“Велике &nbsp;вражіння &nbsp;у &nbsp;Львові &nbsp;зробило &nbsp;те, &nbsp;як &nbsp;один &nbsp;із &nbsp;акторів &nbsp;відкрив &nbsp;<br>\nдомовини &nbsp;з &nbsp;людськими &nbsp;кістяками, &nbsp;— &nbsp;при &nbsp;перебудові &nbsp;костела &nbsp;на &nbsp;<br>\nтеатр &nbsp;забуто &nbsp;усунути &nbsp;з &nbsp;підземелля &nbsp;давніх &nbsp;покійників…” &nbsp;<br>\n<br>\nІ. &nbsp;Крип’якевич &nbsp;<br>\n\"Історичні &nbsp;проходи &nbsp;по &nbsp;Львові\" &nbsp;<br>\n<br>\nПанове &nbsp;публіка, &nbsp;для &nbsp;трепету &nbsp;і &nbsp;млості, &nbsp;<br>\nдля &nbsp;гостроти &nbsp;і &nbsp;свіжості &nbsp;в &nbsp;серцях &nbsp;<br>\nрепрезентуєм &nbsp;підземельні &nbsp;кості. &nbsp;<br>\nПанове, &nbsp;всі &nbsp;ми &nbsp;ходим &nbsp;по &nbsp;мерцях, &nbsp;<br>\n<br>\nяк &nbsp;по &nbsp;мостах. &nbsp;Вони &nbsp;лежать &nbsp;під &nbsp;нами, &nbsp;<br>\nтверді, &nbsp;мов &nbsp;підмурівки &nbsp;у &nbsp;домах, &nbsp;— &nbsp;<br>\nростуть &nbsp;униз &nbsp;невидними &nbsp;вогнями. &nbsp;<br>\nПройміться &nbsp;світлом &nbsp;ницих &nbsp;костомах… &nbsp;<br>\n<br>\nРозкішно &nbsp;вам &nbsp;у &nbsp;ложі, &nbsp;мов &nbsp;на &nbsp;лоні, &nbsp;<br>\nна &nbsp;галереях &nbsp;— &nbsp;тупіт &nbsp;і &nbsp;аншлаг, &nbsp;<br>\nви &nbsp;так &nbsp;бурхливо &nbsp;плещете &nbsp;в &nbsp;долоні, &nbsp;<br>\nнемовби &nbsp;винні &nbsp;в &nbsp;смерті &nbsp;бідолах… &nbsp;<br>\n<br>\nПанове, &nbsp;цить! &nbsp;<br>\n<br>\n(Стікає &nbsp;воском &nbsp;люстра…) &nbsp;<br>\n<br>\nМерці &nbsp;мерцями, &nbsp;їм &nbsp;не &nbsp;в &nbsp;голові. &nbsp;<br>\nА &nbsp;ми &nbsp;— &nbsp;мов &nbsp;лишаї &nbsp;на &nbsp;тілі &nbsp;людства &nbsp;— &nbsp;<br>\nГолодні, &nbsp;ґеніальні &nbsp;і &nbsp;живі. &nbsp;<br>\n<br>\nТож &nbsp;порятуйте &nbsp;нас! &nbsp;і &nbsp;лорнетуйте &nbsp;<br>\nХуду &nbsp;й &nbsp;безкровну &nbsp;шкіру &nbsp;ґалатей. &nbsp;<br>\nПодайте &nbsp;хліба, &nbsp;рани &nbsp;побинтуйте &nbsp;— &nbsp;<br>\nпанове, &nbsp;всі &nbsp;ми &nbsp;схожі &nbsp;на &nbsp;людей, &nbsp;<br>\n<br>\nзігравши &nbsp;королів &nbsp;і &nbsp;принців &nbsp;крові, &nbsp;<br>\nу &nbsp;вицвілих &nbsp;плащах, &nbsp;мов &nbsp;у &nbsp;мішках, &nbsp;<br>\nпідем &nbsp;у &nbsp;тьму &nbsp;— &nbsp;в &nbsp;мансарди &nbsp;вечорові &nbsp;— &nbsp;<br>\nі &nbsp;спати &nbsp;полягаєм &nbsp;на &nbsp;дошках… &nbsp;<br>\n<br>\n<br>\n<br>\nНАШІПТУВАННЯ &nbsp;ВІКІВ &nbsp;<br>\n<br>\n“В &nbsp;1885 &nbsp;р. &nbsp;Франц-Йосиф &nbsp;відвідав &nbsp;знову &nbsp;<br>\nЗамок &nbsp;у &nbsp;вечірній &nbsp;порі, &nbsp;в &nbsp;каварні &nbsp;гостила &nbsp;<br>\nйого &nbsp;шляхта, &nbsp;з &nbsp;балькону &nbsp;каварні &nbsp;цісар &nbsp;ог- &nbsp;<br>\nлядав &nbsp;<br>\nілюмінацію &nbsp;Львова &nbsp;на &nbsp;його &nbsp;честь”. &nbsp;<br>\n<br>\nІ. &nbsp;Крип’якевич &nbsp;<br>\n\"Історичні &nbsp;проходи &nbsp;по &nbsp;Львові\" &nbsp;<br>\n<br>\nМій &nbsp;цісарю, &nbsp;хвала &nbsp;тобі &nbsp;— &nbsp;яка &nbsp;щаслива &nbsp;нація, &nbsp;<br>\nщо &nbsp;ти &nbsp;ступив &nbsp;на &nbsp;наш &nbsp;пісок &nbsp;вечірньої &nbsp;пори. &nbsp;<br>\nКущем &nbsp;небесним &nbsp;зацвіла &nbsp;ясна &nbsp;ілюмінація, &nbsp;<br>\nостроги &nbsp;в &nbsp;тебе &nbsp;срібляні. &nbsp;Ти &nbsp;дивишся &nbsp;з &nbsp;гори. &nbsp;<br>\n<br>\nІ &nbsp;дим &nbsp;ракетниць &nbsp;очі &nbsp;їсть &nbsp;— &nbsp;яке &nbsp;палке &nbsp;зворушення! &nbsp;<br>\nУ &nbsp;церемонімайстра &nbsp;з &nbsp;напруги &nbsp;карк &nbsp;упрів. &nbsp;<br>\nМи &nbsp;всі &nbsp;готові &nbsp;хоч &nbsp;на &nbsp;смерть, &nbsp;мов &nbsp;посполите &nbsp;рушення, &nbsp;<br>\nі &nbsp;сльози &nbsp;капають &nbsp;з &nbsp;очей &nbsp;гицлів &nbsp;та &nbsp;шандарів. &nbsp;<br>\n<br>\n(Наш &nbsp;загумінок &nbsp;став &nbsp;як &nbsp;сад. &nbsp;Петардами &nbsp;і &nbsp;бомбами &nbsp;<br>\nобстріляно &nbsp;небесне &nbsp;дно &nbsp;для &nbsp;більшої &nbsp;краси. &nbsp;<br>\nОркестри &nbsp;віддано &nbsp;ревли &nbsp;тромбонами &nbsp;і &nbsp;тромбами, &nbsp;<br>\nПовії &nbsp;прагли &nbsp;неґліже &nbsp;і &nbsp;пудрили &nbsp;носи). &nbsp;<br>\n<br>\nІлюмінація! &nbsp;Оркестр! &nbsp;Волаємо &nbsp;і &nbsp;граємо &nbsp;— &nbsp;<br>\nцісарська &nbsp;доля &nbsp;— &nbsp;наче &nbsp;сфінкс, &nbsp;і &nbsp;що &nbsp;вона &nbsp;пошле? &nbsp;— &nbsp;<br>\nчуму, &nbsp;пожежу &nbsp;чи &nbsp;війну, &nbsp;небіжчика &nbsp;в &nbsp;Сараєво, &nbsp;<br>\nтож &nbsp;веселися, &nbsp;цісарю, &nbsp;ти &nbsp;ще &nbsp;дитя &nbsp;мале! &nbsp;<br>\n<br>\nЩе &nbsp;маєш &nbsp;білого &nbsp;коня &nbsp;і &nbsp;капелюха &nbsp;з &nbsp;перами, &nbsp;<br>\nтвердиня &nbsp;влади, &nbsp;мов &nbsp;горіх, &nbsp;імперія &nbsp;без &nbsp;меж, &nbsp;<br>\nтаємно &nbsp;вішаєш &nbsp;когось, &nbsp;обдурюєш &nbsp;паперами, &nbsp;<br>\nі &nbsp;де &nbsp;ще &nbsp;той &nbsp;двадцятий &nbsp;вік, &nbsp;в &nbsp;якому &nbsp;ти &nbsp;помреш?..\n\n\n<br><br>\n"
}