{
  "author": "qX0wrXtm",
  "id": "6aKN1yIo",
  "title": "ФУТБОЛ НА МОНАСТИРСЬКОМУ ПОДВІР’Ї ",
  "link": "/metrs_poem.php?poem=8570",
  "html": "\n<h4></h4>\n\n<a href=\"/metrs.php?id=258&amp;type=tvorch\" class=\"redhr1\">Творчість</a> |\n<a href=\"/metrs.php?id=258&amp;type=biogr\" class=\"redhr1\">Біографія</a> |\n<a href=\"/metrs.php?id=258&amp;type=critiques\" class=\"redhr1\">Критика</a>\n\n<h4>ФУТБОЛ НА МОНАСТИРСЬКОМУ ПОДВІР’Ї </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n…такої &nbsp;зелені &nbsp;не &nbsp;бачено &nbsp;сто &nbsp;років, &nbsp;<br>\nа &nbsp;може, &nbsp;й &nbsp;більше! &nbsp;Все &nbsp;вповите &nbsp;нею. &nbsp;<br>\nЛіси &nbsp;кущів &nbsp;безмовні &nbsp;та &nbsp;глибокі: &nbsp;<br>\nвигадуй &nbsp;річку, &nbsp;просіку, &nbsp;алею, &nbsp;<br>\nзакриті, &nbsp;ще &nbsp;не &nbsp;впізнані. &nbsp;<br>\n<br>\nМожливі &nbsp;<br>\n<br>\nколона, &nbsp;арка &nbsp;й &nbsp;біла, &nbsp;мов &nbsp;папір, &nbsp;<br>\nсумирна &nbsp;вежа, &nbsp;рівня &nbsp;дикій &nbsp;сливі &nbsp;<br>\n(ростуть &nbsp;обидві &nbsp;з &nbsp;незбагненних &nbsp;пір). &nbsp;<br>\n<br>\nТак &nbsp;зелено, &nbsp;що &nbsp;смійся &nbsp;або &nbsp;плач &nbsp;<br>\nміж &nbsp;двох &nbsp;лісів, &nbsp;і &nbsp;невблаганний &nbsp;м’яч &nbsp;<br>\nміж &nbsp;двох &nbsp;воріт, &nbsp;і &nbsp;піт, &nbsp;і &nbsp;сухо &nbsp;в &nbsp;роті, &nbsp;<br>\nі &nbsp;спів &nbsp;бджоли &nbsp;на &nbsp;нерухомій &nbsp;ноті. &nbsp;<br>\nА &nbsp;втім, &nbsp;воріт &nbsp;нема. &nbsp;Є &nbsp;дві &nbsp;цеглини, &nbsp;<br>\nзатоплені &nbsp;в &nbsp;траві. &nbsp;І &nbsp;янголине &nbsp;<br>\nта &nbsp;голубине &nbsp;пір’я &nbsp;у &nbsp;траві. &nbsp;<br>\nІ &nbsp;дві &nbsp;легкі &nbsp;кульбаби, &nbsp;тільки &nbsp;дві. &nbsp;<br>\n<br>\nЛітає &nbsp;м’яч! &nbsp;Проте &nbsp;його &nbsp;немає, &nbsp;<br>\nмов &nbsp;не &nbsp;було. &nbsp;Лише &nbsp;гарячий &nbsp;згусток &nbsp;<br>\nживих &nbsp;секунд, &nbsp;і &nbsp;він &nbsp;повз &nbsp;нас &nbsp;минає, &nbsp;<br>\nі &nbsp;трохи &nbsp;— &nbsp;в &nbsp;нас, &nbsp;і &nbsp;мчить &nbsp;у &nbsp;межі &nbsp;пусток. &nbsp;<br>\nТака &nbsp;вже &nbsp;гра: &nbsp;на &nbsp;тлі &nbsp;рослин &nbsp;і &nbsp;стін, &nbsp;<br>\nде &nbsp;вгадуються &nbsp;фрески, &nbsp;наче &nbsp;смерті, &nbsp;<br>\nдогнати &nbsp;плач!.. &nbsp;Він &nbsp;котиться. &nbsp;І &nbsp;він, &nbsp;<br>\nмов &nbsp;літери, &nbsp;пощерблені &nbsp;й &nbsp;затерті, &nbsp;<br>\n<br>\nнезримий &nbsp;слід &nbsp;і &nbsp;видих. &nbsp;Або &nbsp;дух. &nbsp;<br>\nАбо &nbsp;хоч &nbsp;м’яч, &nbsp;повернутий &nbsp;минулим &nbsp;<br>\nу &nbsp;цю &nbsp;траву, &nbsp;між &nbsp;двох &nbsp;ожинних &nbsp;смуг, &nbsp;<br>\nде &nbsp;під &nbsp;ногами &nbsp;схимники &nbsp;поснули, &nbsp;<br>\nде &nbsp;крізь &nbsp;гілок &nbsp;цупке &nbsp;густе &nbsp;письмо &nbsp;<br>\nпобачиш &nbsp;річку &nbsp;(просіку? &nbsp;алею?). &nbsp;<br>\n<br>\nІ &nbsp;ти, &nbsp;і &nbsp;я. &nbsp;Так &nbsp;близько &nbsp;стоїмо &nbsp;<br>\nнад &nbsp;глибиною, &nbsp;пусткою, &nbsp;землею… &nbsp;\n\n\n<br><br>\n"
}