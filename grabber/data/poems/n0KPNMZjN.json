{
  "author": "sh73yNYqB",
  "id": "n0KPNMZjN",
  "title": "ПЕЧЕРСЬКІ  ОБРАЗКИ ",
  "link": "/metrs_poem.php?poem=8285",
  "html": "\n<h4></h4>\n\n<a href=\"/metrs.php?id=327&amp;type=tvorch\" class=\"redhr1\">Творчість</a> |\n<a href=\"/metrs.php?id=327&amp;type=biogr\" class=\"redhr1\">Біографія</a> |\n<a href=\"/metrs.php?id=327&amp;type=critiques\" class=\"redhr1\">Критика</a>\n\n<h4>ПЕЧЕРСЬКІ  ОБРАЗКИ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nПечерська &nbsp;Лавра<br>\nзападалася<br>\nу &nbsp;ранок.<br>\n<br>\nБані, &nbsp;рухнувши,<br>\nпороли &nbsp;небозвід<br>\nі &nbsp;позолота &nbsp;капала<br>\nв &nbsp;Дніпро.<br>\n<br>\n2. &nbsp;<br>\n<br>\nРозсуваючи &nbsp;стіну,<br>\nз &nbsp;руїн &nbsp;Успенського &nbsp;Собору<br>\nвиходила &nbsp;процесія<br>\nі &nbsp;коругвами &nbsp;вигортала &nbsp;мряку,<br>\nщоб &nbsp;дати &nbsp;вірним &nbsp;прохід.<br>\n<br>\nМонахи &nbsp;підпирали<br>\nрахітичні &nbsp;напіви &nbsp;хрестами,<br>\nа &nbsp;пташка &nbsp;в &nbsp;вишині<br>\nроздзьобувала &nbsp;щебетанням &nbsp;небо.<br>\n<br>\n3. &nbsp;<br>\n<br>\nСвяті &nbsp;угодники<br>\nпоснули &nbsp;непробудним &nbsp;сном<br>\nв &nbsp;печерах,<br>\nнатягнувши &nbsp;ризи &nbsp;на &nbsp;обличчя;<br>\nтільки &nbsp;дехто &nbsp;висував<br>\nхуденьку, &nbsp;мов &nbsp;дитячу, &nbsp;руку.<br>\n<br>\nСтарі &nbsp;жінки<br>\nтормосили &nbsp;покійників<br>\nхрипкими &nbsp;молитвами<br>\nй &nbsp;обвивали &nbsp;їхні &nbsp;мощі<br>\nгіркотою &nbsp;немочей.<br>\n<br>\nПреподобні &nbsp;ж<br>\nне &nbsp;могли &nbsp;зворушитись<br>\nні &nbsp;рушитися,<br>\nщоб &nbsp;творити &nbsp;чуда.<br>\n<br>\nЖінки &nbsp;тоді &nbsp;цілунками<br>\nпропалювали &nbsp;діри<br>\nв &nbsp;камені,<br>\nхрестились<br>\nі, &nbsp;перехиляючися<br>\nчерез &nbsp;загорожу &nbsp;келії,<br>\nпадали &nbsp;в &nbsp;ікону,<br>\nщоби &nbsp;розчинитися &nbsp;в &nbsp;ній.<br>\n<br>\n4. &nbsp;<br>\n<br>\nЖебрачка &nbsp;хилиталася<br>\nна &nbsp;кам’яному &nbsp;мурі,<br>\nпростягаючи &nbsp;прочанам<br>\nпригорщу &nbsp;молитви.<br>\n<br>\nДо &nbsp;неі &nbsp;приступив<br>\nнемолодий &nbsp;мужчина<br>\nі &nbsp;дав &nbsp;буханець &nbsp;хліба.<br>\n<br>\nВона &nbsp;поцілувала &nbsp;хліб,<br>\nзапхала &nbsp;його &nbsp;в &nbsp;груди<br>\nі &nbsp;витягнула &nbsp;з &nbsp;горла<br>\nтеплу &nbsp;ще &nbsp;молитву<br>\nза &nbsp;усопшу &nbsp;незнайому,<br>\nщоб &nbsp;зогріти &nbsp;самоту<br>\nмужчини.<br>\n<br>\n5. &nbsp;<br>\n<br>\nПід &nbsp;горою<br>\nроз’ятрилася &nbsp;криниця<br>\nі &nbsp;темним &nbsp;оком<br>\nдивилася &nbsp;із &nbsp;давнин &nbsp;на &nbsp;світ,<br>\nа &nbsp;в &nbsp;пам’яті &nbsp;ховала<br>\nвідбитки &nbsp;облич<br>\nсвятих &nbsp;угодників, &nbsp;ченців<br>\nі &nbsp;незчисленних &nbsp;смертних,<br>\nщо, &nbsp;поражені &nbsp;гріхом,<br>\nкидали &nbsp;в &nbsp;криницю<br>\nсудорожні &nbsp;лиця,<br>\nщоб &nbsp;очиститись &nbsp;і &nbsp;стати<br>\nперед &nbsp;Божим &nbsp;ликом.<br>\n<br>\nМи &nbsp;теж &nbsp;прийшли<br>\nнапитися &nbsp;цілющости &nbsp;з &nbsp;криниці<br>\nй &nbsp;вимити &nbsp;обличчя.<br>\n<br>\nТа &nbsp;відійшли<br>\nнезцілені.\n\n\n<br><br>\n"
}