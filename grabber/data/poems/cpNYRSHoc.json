{
  "author": "ZowtArFD",
  "id": "cpNYRSHoc",
  "title": "ХИМЕРНА ПРИТЧА ПРО ВІРУ",
  "link": "metrs_poem.php?poem=5551",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>ХИМЕРНА ПРИТЧА ПРО ВІРУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЛягає &nbsp;утома &nbsp;на &nbsp;душу,<br>\nМов &nbsp;сива &nbsp;імла &nbsp;на &nbsp;долину.<br>\nКолись &nbsp;я &nbsp;покинути &nbsp;мушу<br>\nКохану &nbsp;свою &nbsp;Україну.<br>\n<br>\nЗдіймусь &nbsp;понад &nbsp;воду &nbsp;і &nbsp;сушу,<br>\nУ &nbsp;зоряні &nbsp;простори &nbsp;злину<br>\nІ &nbsp;порох &nbsp;із &nbsp;крил &nbsp;своїх &nbsp;струшу<br>\nПід &nbsp;інопланетну &nbsp;калину.<br>\n<br>\nЗійдуться &nbsp;у &nbsp;коло, &nbsp;мов &nbsp;тіні,<br>\nБлизькі &nbsp;і &nbsp;далекі &nbsp;предтечі.<br>\n- &nbsp;Ну &nbsp;як &nbsp;там &nbsp;життя &nbsp;на &nbsp;Вкраїні? &nbsp;-<br>\nСпитають, &nbsp;обнявшись &nbsp;за &nbsp;плечі.<br>\n<br>\nСкажу &nbsp;їм, &nbsp;що &nbsp;зміни &nbsp;невтішні<br>\nІ &nbsp;нічим &nbsp;хвалитися, &nbsp;браття,<br>\nНещастя &nbsp;нові &nbsp;та &nbsp;колишні<br>\nНад &nbsp;краєм &nbsp;висять &nbsp;як &nbsp;прокляття.<br>\n<br>\nРозтрачуєм &nbsp;розум &nbsp;і &nbsp;сили<br>\nНа &nbsp;чвари &nbsp;дрібні &nbsp;та &nbsp;нікчемні.<br>\nЧорнобилем &nbsp;землю &nbsp;струїли<br>\nІ &nbsp;храми &nbsp;споганили &nbsp;древні.<br>\n<br>\nЛишились &nbsp;голодні &nbsp;та &nbsp;голі,<br>\nІ &nbsp;соромно &nbsp;світу &nbsp;признатись,<br>\nЩо &nbsp;навіть &nbsp;в &nbsp;пориві &nbsp;до &nbsp;волі<br>\nНемає &nbsp;снаги &nbsp;об'єднатись.<br>\n<br>\nВмирає &nbsp;і &nbsp;пісня, &nbsp;і &nbsp;мова,<br>\nА &nbsp;як &nbsp;же &nbsp;без &nbsp;мови &nbsp;і &nbsp;пісні?..<br>\nПредтечі &nbsp;мовчать &nbsp;- &nbsp;ані &nbsp;слова<br>\nНа &nbsp;речі &nbsp;мої &nbsp;лиховісні.<br>\n<br>\nЛише &nbsp;розмикається &nbsp;коло &nbsp;-<br>\nІ &nbsp;в &nbsp;хмарах &nbsp;обличчя &nbsp;зникають.<br>\nНавколо &nbsp;і &nbsp;порожньо, &nbsp;й &nbsp;голо,<br>\nІ &nbsp;предки &nbsp;мене &nbsp;не &nbsp;приймають.<br>\n<br>\nІ &nbsp;я &nbsp;повертатися &nbsp;мушу<br>\nНа &nbsp;рідну &nbsp;мені &nbsp;Україну,<br>\nВселивши &nbsp;очищену &nbsp;душу<br>\nВ &nbsp;народжену &nbsp;щойно &nbsp;дитину.<br>\n<br>\nЯка &nbsp;їй &nbsp;судилася &nbsp;доля,<br>\nНе &nbsp;відаю &nbsp;я &nbsp;і &nbsp;не &nbsp;знаю,<br>\nТа &nbsp;вірю: &nbsp;сподівана &nbsp;воля<br>\nПрийде &nbsp;до &nbsp;стражденного &nbsp;краю<br>\n<br>\nІ &nbsp;діти &nbsp;грядущого &nbsp;віку<br>\nЗдійснять, &nbsp;чого &nbsp;ми &nbsp;не &nbsp;здійснили.<br>\nІ &nbsp;цю &nbsp;свою &nbsp;віру &nbsp;велику<br>\nЯ &nbsp;буду &nbsp;нести &nbsp;до &nbsp;могили.\n\n\n<br><br>\n"
}