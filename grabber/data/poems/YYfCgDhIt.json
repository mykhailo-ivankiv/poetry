{
  "author": "I9fXPnyG",
  "id": "YYfCgDhIt",
  "title": "\"І довго шукав я живущої води...\"",
  "link": "metrs_poem.php?poem=6372",
  "html": "\n<h4></h4>\n\n<a href=\"/metrs.php?id=286&amp;type=tvorch\" class=\"redhr1\">Творчість</a> |\n<a href=\"/metrs.php?id=286&amp;type=biogr\" class=\"redhr1\">Біографія</a> |\n<a href=\"/metrs.php?id=286&amp;type=critiques\" class=\"redhr1\">Критика</a>\n\n<h4>\"І довго шукав я живущої води...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;довго &nbsp;шукав &nbsp;я &nbsp;живущої &nbsp;води,<br>\nАж &nbsp;повісила &nbsp;мені &nbsp;дуплината &nbsp;верба:<br>\n\"Живої &nbsp;води &nbsp;нема &nbsp;на &nbsp;землі,<br>\nА &nbsp;як &nbsp;зугарний &nbsp;дійти, &nbsp;поспитай &nbsp;у &nbsp;сонця\".<br>\n<br>\nІ &nbsp;я &nbsp;знайшов &nbsp;неходжені &nbsp;дороги,<br>\nПередався &nbsp;за &nbsp;гори &nbsp;з &nbsp;голубими &nbsp;верхами<br>\nІ &nbsp;вийшов &nbsp;на &nbsp;долину, &nbsp;де &nbsp;з &nbsp;кожної &nbsp;скелі,<br>\nЗ &nbsp;кожного &nbsp;каменя &nbsp;журкотіло &nbsp;світло.<br>\nТам &nbsp;бавилися &nbsp;молоді &nbsp;веселки,<br>\nЄднаючи &nbsp;семиполум'яним &nbsp;поясом<br>\nПраві &nbsp;руки, &nbsp;піднесені &nbsp;вгору.<br>\nОсторонь &nbsp;лежав &nbsp;кострубатий &nbsp;грім,<br>\nСхожий &nbsp;на &nbsp;викорчуваний &nbsp;зглибока &nbsp;пень.<br>\nМужні &nbsp;грози &nbsp;нахилялися, &nbsp;як &nbsp;женці,<br>\nВ'яжучи &nbsp;перевеслами &nbsp;жмутки &nbsp;блискавиць.<br>\nІз-за &nbsp;дерева &nbsp;випорснув &nbsp;побігущий &nbsp;дощ<br>\nІ &nbsp;оббризкав &nbsp;мене &nbsp;з &nbsp;золотої &nbsp;лійки.<br>\nСніг &nbsp;лежав, &nbsp;пухнастий, &nbsp;як &nbsp;росомаха,<br>\nЛіниво &nbsp;витягши &nbsp;дебелі &nbsp;лапи.<br>\nЯ &nbsp;пройшов &nbsp;недалеко &nbsp;- &nbsp;він &nbsp;не &nbsp;звів &nbsp;голови.<br>\nНа &nbsp;придолинку, &nbsp;в &nbsp;саду, &nbsp;я &nbsp;побачив &nbsp;сонце,<br>\nВ &nbsp;одежі, &nbsp;синішій &nbsp;від &nbsp;стиглої &nbsp;ожини,<br>\nСонце &nbsp;спочивало &nbsp;на &nbsp;білому &nbsp;камені,<br>\nСеред &nbsp;заростів &nbsp;ласкавої &nbsp;сон-трави.<br>\nЯ &nbsp;сказав &nbsp;несміливо: &nbsp;\"Сонце, &nbsp;сонце!<br>\nУділи &nbsp;мені &nbsp;живущої &nbsp;води,<br>\nБо &nbsp;моя &nbsp;подруга &nbsp;стала &nbsp;землею,<br>\nІ &nbsp;я &nbsp;не &nbsp;знаю, &nbsp;як &nbsp;її &nbsp;оживити\".<br>\nСонце &nbsp;подумало &nbsp;й &nbsp;відказало &nbsp;сумно:<br>\n\"Живої &nbsp;води &nbsp;нема &nbsp;на &nbsp;землі,<br>\nТа &nbsp;нема &nbsp;ж &nbsp;її &nbsp;і &nbsp;в &nbsp;великому &nbsp;світі.<br>\nЯ &nbsp;само &nbsp;посилаю &nbsp;дітей &nbsp;своїх<br>\nПо &nbsp;живущу &nbsp;воду &nbsp;в &nbsp;глибокі &nbsp;неба,<br>\nВони &nbsp;розійшлись, &nbsp;і &nbsp;ніхто &nbsp;не &nbsp;вернувся,<br>\nТільки &nbsp;гроби &nbsp;їх &nbsp;світліють &nbsp;на &nbsp;темряві.<br>\nУже &nbsp;ж &nbsp;бо &nbsp;і &nbsp;не &nbsp;в &nbsp;початку &nbsp;цвітіння,<br>\nУже &nbsp;й &nbsp;мені &nbsp;не &nbsp;великий &nbsp;час &nbsp;красувати.<br>\nТепер &nbsp;жовтію, &nbsp;далі &nbsp;зчевонію,<br>\nА &nbsp;тоді &nbsp;умру, &nbsp;і &nbsp;стане &nbsp;тихо &nbsp;в &nbsp;світі.<br>\nВернися &nbsp;ж &nbsp;додому, &nbsp;не &nbsp;шукай &nbsp;пусто,<br>\nМилої &nbsp;дружини &nbsp;не &nbsp;сподійся &nbsp;оживити\".<br>\nСонце &nbsp;замовкло &nbsp;- &nbsp;і &nbsp;все &nbsp;засмутилось.<br>\nМужні &nbsp;грози &nbsp;похилили &nbsp;голови,<br>\nВеселий &nbsp;дощ &nbsp;зронив &nbsp;свою &nbsp;лійку,<br>\nЛінивий &nbsp;сніг &nbsp;зітхнув &nbsp;і &nbsp;зажмурив &nbsp;очі,<br>\nВ &nbsp;невідущі &nbsp;веселки &nbsp;збилися &nbsp;на &nbsp;галяві,<br>\nЯк &nbsp;рій &nbsp;наполоханих &nbsp;голубок.<br><br><em>1934. З недрукованої книжки МЕДОБІР; передрук з журналу АРКА (Мюнхен), 1947, ч. 4, с. 12.</em>\n\n\n<br><br>\n"
}