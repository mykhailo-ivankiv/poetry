{
  "author": "0CsAYDFB",
  "id": "XKAUMa6in",
  "title": "В МАГАЗИНІ КВІТОК",
  "link": "metrs_poem.php?poem=967",
  "html": "\n<h4></h4>\n\n<a href=\"/metrs.php?id=116&amp;type=tvorch\" class=\"redhr1\">Творчість</a> |\n<a href=\"/metrs.php?id=116&amp;type=biogr\" class=\"redhr1\">Біографія</a> |\n<a href=\"/metrs.php?id=116&amp;type=critiques\" class=\"redhr1\">Критика</a>\n\n<h4>В МАГАЗИНІ КВІТОК</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВ &nbsp;великому &nbsp;місті &nbsp;в &nbsp;розкішну &nbsp;теплицю &nbsp;<br>\nДівчина &nbsp;прийшла &nbsp;молода, &nbsp;<br>\nБо &nbsp;серцем &nbsp;почула &nbsp;весну-чарівницю, &nbsp;<br>\nШуміла &nbsp;весняна &nbsp;вода. &nbsp;<br>\n<br>\nІ &nbsp;ледве &nbsp;струмки &nbsp;задзвеніли &nbsp;співочі, &nbsp;<br>\nПташки &nbsp;заспівали &nbsp;дрібні, &nbsp;— &nbsp;<br>\nВчувались &nbsp;дівчині &nbsp;веснянки &nbsp;дівочі, &nbsp;<br>\nВвижались &nbsp;діброви &nbsp;рідні. &nbsp;<br>\n<br>\nІ &nbsp;ледве &nbsp;натуру &nbsp;зо &nbsp;сну &nbsp;зимового &nbsp;<br>\nЗбудив &nbsp;поцілунок &nbsp;весни, &nbsp;— &nbsp;<br>\nДівчина &nbsp;запрагнула &nbsp;рясту &nbsp;дрібного, &nbsp;<br>\nЇй &nbsp;проліски &nbsp;снились &nbsp;ясні. &nbsp;<br>\n<br>\nТепер &nbsp;вона &nbsp;тут, &nbsp;в &nbsp;сій &nbsp;розкішній &nbsp;світлиці.. &nbsp;<br>\nОх, &nbsp;що &nbsp;се &nbsp;так &nbsp;серце &nbsp;стиска? &nbsp;<br>\nЯк &nbsp;душно, &nbsp;як &nbsp;тісно, &nbsp;немов &nbsp;у &nbsp;темниці! &nbsp;<br>\nСей &nbsp;пах, &nbsp;мов &nbsp;отрута &nbsp;яка! &nbsp;<br>\n<br>\nВ &nbsp;теплиці &nbsp;між &nbsp;квітами &nbsp;скрізь &nbsp;походжає &nbsp;<br>\nГурток &nbsp;панночок &nbsp;і &nbsp;панів. &nbsp;<br>\nДівчина &nbsp;кругом &nbsp;погляда, &nbsp;уважає, &nbsp;<br>\nІ &nbsp;погляд &nbsp;її &nbsp;посмутнів. &nbsp;<br>\n<br>\nВсі &nbsp;квіти &nbsp;розкішні… &nbsp;Дівчина &nbsp;зітхнула. &nbsp;<br>\n“Чим &nbsp;можу &nbsp;панянці &nbsp;служить?..” &nbsp;— &nbsp;<br>\nЗненацька &nbsp;чийсь &nbsp;голос &nbsp;дівчина &nbsp;почула, &nbsp;— &nbsp;<br>\nТо &nbsp;крамар &nbsp;паничик &nbsp;біжить. &nbsp;<br>\n<br>\n“Чи &nbsp;є &nbsp;в &nbsp;сій &nbsp;теплиці &nbsp;веснянії &nbsp;квіти?” &nbsp;<br>\nПитає &nbsp;дівчина &nbsp;його. &nbsp;<br>\n“Аякже! &nbsp;є &nbsp;різні, &nbsp;— &nbsp;чим &nbsp;маю &nbsp;служити? &nbsp;<br>\nТут &nbsp;можна &nbsp;набути &nbsp;всього: &nbsp;<br>\n<br>\nОсь &nbsp;є &nbsp;гіацинти, &nbsp;нарциси &nbsp;і &nbsp;рожі, &nbsp;<br>\nАзалії &nbsp;є &nbsp;запашні, &nbsp;<br>\nКонвалії &nbsp;свіжі, &nbsp;фіалочки &nbsp;гожі…” &nbsp;— &nbsp;<br>\n“Ні, &nbsp;пролісків &nbsp;треба &nbsp;мені!..” &nbsp;<br>\n<br>\nЗдивовано &nbsp;глянув &nbsp;панич; &nbsp;зашарілось &nbsp;<br>\nДівчини &nbsp;обличчя &nbsp;бліде. &nbsp;<br>\n“То &nbsp;панночці &nbsp;пролісків &nbsp;простих &nbsp;схотілось? &nbsp;<br>\nЇх &nbsp;в &nbsp;місті &nbsp;немає &nbsp;ніде! &nbsp;<br>\n<br>\nТут &nbsp;тільки &nbsp;садові &nbsp;квітки”. &nbsp;— &nbsp;“Дуже &nbsp;шкода”. &nbsp;<br>\nІ &nbsp;вийшла &nbsp;дівчина &nbsp;смутна. &nbsp;<br>\n“Тут &nbsp;міські &nbsp;розкоші! &nbsp;Тут &nbsp;міська &nbsp;вигода!” &nbsp;<br>\nВертає &nbsp;додому &nbsp;сумна. &nbsp;<br>\n<br>\nЗустрілась &nbsp;їй &nbsp;жінка, &nbsp;на &nbsp;плечах &nbsp;похилих &nbsp;<br>\nНесе &nbsp;щось, &nbsp;убога &nbsp;така. &nbsp;<br>\n“Чи &nbsp;купите, &nbsp;панночко, &nbsp;пролісків &nbsp;білих?” &nbsp;— &nbsp;<br>\nТремтить &nbsp;із &nbsp;квітками &nbsp;рука. &nbsp;<br>\n<br>\n“Звичайно! &nbsp;А &nbsp;звідки, &nbsp;я &nbsp;вас &nbsp;попитаю, &nbsp;<br>\nВзяли &nbsp;ви &nbsp;сі &nbsp;квіти &nbsp;свої?” &nbsp;— &nbsp;<br>\n“Та &nbsp;сила &nbsp;ж &nbsp;квіток &nbsp;тепер &nbsp;всюди &nbsp;по &nbsp;гаю! &nbsp;<br>\nСе &nbsp;тут…” &nbsp;Та &nbsp;не &nbsp;чула &nbsp;її &nbsp;<br>\n<br>\nДівчина. &nbsp;Згадала &nbsp;околиці &nbsp;рідні: &nbsp;<br>\nСкрізь &nbsp;квіти, &nbsp;ряст, &nbsp;ясна &nbsp;роса… &nbsp;<br>\nНа &nbsp;проліски &nbsp;білі, &nbsp;на &nbsp;квіти &nbsp;лагідні &nbsp;<br>\nСкотилася &nbsp;тихо &nbsp;сльоза… &nbsp;<br>\n<br>\n*** &nbsp;<br>\n<br>\nДжерело: &nbsp;Цифрова &nbsp;Українська &nbsp;Бібліотека. &nbsp;<br>\n\n\n\n<br><br>\n"
}