{
  "author": "wQJmopux",
  "id": "LmEzaO3h-",
  "title": "МИ З МАТІР'Ю ВЕРТАЄМО В СЕЛО. Уривок з поеми \"Заклинання вогню\"",
  "link": "metrs_poem.php?poem=5340",
  "html": "\n<h4></h4>\n\n<a href=\"/metrs.php?id=53&amp;type=tvorch\" class=\"redhr1\">Творчість</a> |\n<a href=\"/metrs.php?id=53&amp;type=biogr\" class=\"redhr1\">Біографія</a> |\n<a href=\"/metrs.php?id=53&amp;type=critiques\" class=\"redhr1\">Критика</a>\n\n<h4>МИ З МАТІР'Ю ВЕРТАЄМО В СЕЛО. Уривок з поеми \"Заклинання вогню\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n...Ми &nbsp;з &nbsp;матір'ю &nbsp;вертаємо &nbsp;в &nbsp;село<br>\nЗ &nbsp;невдалої &nbsp;утечі &nbsp;від &nbsp;тевтона:<br>\nПолуторка &nbsp;із &nbsp;нашої &nbsp;колони &nbsp;<br>\nОсіла &nbsp;на &nbsp;підстрелене &nbsp;крило.<br>\n<br>\nВід &nbsp;Чутового &nbsp;до &nbsp;Санжар &nbsp;моїх<br>\nВерстов &nbsp;із &nbsp;сотню. &nbsp;Тягнемо &nbsp;помалу.<br>\nУже &nbsp;давно &nbsp;нас &nbsp;вдома &nbsp;поховали.<br>\nА &nbsp;ми &nbsp;йдемо... &nbsp;по &nbsp;смерті &nbsp;до &nbsp;живих.<br>\n<br>\nВже &nbsp;тридцять &nbsp;сім &nbsp;спливло &nbsp;відтоді<br>\nЛіт. &nbsp;Чимало &nbsp;з &nbsp;пам'яті &nbsp;роки &nbsp;покрали.<br>\nТа &nbsp;видиво &nbsp;одне &nbsp;страшніш &nbsp;покари,<br>\nЯк &nbsp;рана &nbsp;наскрізна, &nbsp;мені &nbsp;болить.<br>\n<br>\n...Минули &nbsp;вдосвіта &nbsp;якесь &nbsp;село.<br>\nЗа &nbsp;вигоном &nbsp;котило &nbsp;поле &nbsp;вдалеч.<br>\nБезлюдний &nbsp;шлях.<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Лиш, &nbsp;мов &nbsp;зелена &nbsp;галич,<br>\nЧужий &nbsp;патруль &nbsp;бродив...<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;До &nbsp;ранку &nbsp;йшло.<br>\n<br>\nСпадала &nbsp;сутінь &nbsp;м'яко &nbsp;з &nbsp;далини.<br>\nКрізь &nbsp;світло, &nbsp;що &nbsp;непевне &nbsp;і &nbsp;нестале,<br>\nЯкісь &nbsp;горбки &nbsp;повільно &nbsp;проростали<br>\nОкруглими &nbsp;кущами &nbsp;купини.<br>\n<br>\nВсе &nbsp;ближчають. &nbsp;Вглядаюся...<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;І &nbsp;вмить &nbsp;- &nbsp;<br>\nХитнувся &nbsp;світ, &nbsp;роздерло &nbsp;криком &nbsp;рота:<br>\nЛежала &nbsp;навзнак<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;вибита &nbsp;кіннота,<br>\nІ &nbsp;ворон &nbsp;дзьоб &nbsp;точив &nbsp;о &nbsp;мертву &nbsp;віть.<br>\n<br>\nЗ &nbsp;усього &nbsp;видно &nbsp;- &nbsp;стався &nbsp;наглий &nbsp;бій:<br>\nХтось &nbsp;шаблю &nbsp;оголив &nbsp;наполовину,<br>\nЧиясь &nbsp;рука &nbsp;тяглась &nbsp;до &nbsp;карабіна...<br>\nВ &nbsp;очах &nbsp;коней &nbsp;іще &nbsp;не &nbsp;вигас &nbsp;біль.<br>\n<br>\nА &nbsp;все &nbsp;жило!<br>\n &nbsp; &nbsp; &nbsp; &nbsp; &nbsp; &nbsp; &nbsp;Так &nbsp;пахли &nbsp;небеса!<br>\nТак &nbsp;зірка &nbsp;усміхалась &nbsp;із &nbsp;будьонки!<br>\nЛиш &nbsp;в &nbsp;стрижених &nbsp;чупринах &nbsp;\"під &nbsp;нульовку\"<br>\nХолола &nbsp;смертним &nbsp;полиском &nbsp;роса...<br>\n<br>\nТе &nbsp;поле &nbsp;на &nbsp;мені, &nbsp;в &nbsp;мені &nbsp;лежить.<br>\nЧужий &nbsp;патруль &nbsp;по &nbsp;ньому &nbsp;важко &nbsp;гупа.<br>\nІ &nbsp;тягнуть &nbsp;руки &nbsp;зледенілі &nbsp;трупи,<br>\nІ &nbsp;мертві &nbsp;коні &nbsp;тоскно &nbsp;просять &nbsp;пить.<br>\n<br>\nТе &nbsp;поле, &nbsp;як &nbsp;вина, &nbsp;мені &nbsp;болить.<br>\nО &nbsp;світе, &nbsp;та &nbsp;яка &nbsp;ж &nbsp;моя &nbsp;провина,<br>\nКоли &nbsp;всього &nbsp;сім &nbsp;літ &nbsp;було &nbsp;ж &nbsp;- &nbsp;дитина?!<br>\n... &nbsp;А &nbsp;світ &nbsp;мовчить. &nbsp;І &nbsp;коні &nbsp;просять &nbsp;пить.<br>\n<br>\nНе &nbsp;спишеш &nbsp;на &nbsp;літа.<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Не &nbsp;пронесе<br>\nНі &nbsp;на &nbsp;землі &nbsp;тебе, &nbsp;ні &nbsp;в &nbsp;гарній &nbsp;висі,<br>\nБо &nbsp;з &nbsp;тої &nbsp;миті, &nbsp;як &nbsp;на &nbsp;світ &nbsp;родився,<br>\nТи &nbsp;в &nbsp;ньому &nbsp;вже &nbsp;відповідай &nbsp;за &nbsp;все<br>\n<br>\nЗа &nbsp;все &nbsp;на &nbsp;світі! &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;... &nbsp;Тоскний &nbsp;день &nbsp;зими.<br>\nО, &nbsp;як &nbsp;цинічно &nbsp;на &nbsp;промерзлій &nbsp;мжичці<br>\nСміються &nbsp;квіти &nbsp;у &nbsp;вінках &nbsp;з &nbsp;ялиці!<br>\nПригаслий &nbsp;шепіт &nbsp;бродить &nbsp;між &nbsp;людьми:<br>\n<br>\n- &nbsp;Просила, &nbsp;бач &nbsp;(казали &nbsp;дід &nbsp;Матхей),<br>\nЩоб &nbsp;квітів... &nbsp;Перед &nbsp;смертю &nbsp;вже &nbsp;просила.<br>\nТа &nbsp;ждала &nbsp;сина... &nbsp;Га? &nbsp;Немає &nbsp;сина?<br>\n- &nbsp;Та &nbsp;цитьте, &nbsp;бабо: &nbsp;горе &nbsp;ж &nbsp;у &nbsp;людей...<br>\n<br>\nА &nbsp;я &nbsp;стою... &nbsp;Це &nbsp;я &nbsp;стою &nbsp;чи &nbsp;ні?<br>\nЛопати... &nbsp;Сніг... &nbsp;І &nbsp;чорна &nbsp;прірва &nbsp;ями.<br>\nІ &nbsp;сумно &nbsp;світиться &nbsp;обличчя &nbsp;мами<br>\nЗ-під &nbsp;жовтої &nbsp;хустинки... &nbsp;у &nbsp;труні.<br>\n<br>\nБуло, &nbsp;на &nbsp;весь &nbsp;непотріб &nbsp;дорогий<br>\nСміялась: &nbsp;\"Ет, &nbsp;не &nbsp;буде &nbsp;з &nbsp;баби &nbsp;дівка!\"<br>\nА &nbsp;ця &nbsp;жовтенька &nbsp;ситцева &nbsp;хустинка<br>\nЗ &nbsp;усіх &nbsp;гостинців &nbsp;полюбилась &nbsp;їй.<br>\n<br>\nВона &nbsp;її &nbsp;на &nbsp;люди &nbsp;берегла.<br>\nІ &nbsp;щось &nbsp;в &nbsp;очах &nbsp;світилося &nbsp;дитинне,<br>\nКоли &nbsp;зі &nbsp;сховку &nbsp;вносила &nbsp;хустину &nbsp;<br>\nІ &nbsp;лагідно &nbsp;тулила &nbsp;до &nbsp;чола.<br>\n<br>\nІ &nbsp;хата &nbsp;щастям &nbsp;повнилась &nbsp;ущерть.<br>\n- &nbsp;Бач, &nbsp;угодив, &nbsp;- &nbsp;підходила &nbsp;до &nbsp;люстра. &nbsp;-<br>\nТака &nbsp;вже &nbsp;ловка. &nbsp;Бережу &nbsp;на &nbsp;люди.<br>\nТа &nbsp;ще &nbsp;- &nbsp;ти &nbsp;ж, &nbsp;сину, &nbsp;не &nbsp;лякайсь, &nbsp;- &nbsp;на &nbsp;смерть.<br>\n<br>\nА &nbsp;я &nbsp;сміявся:<br>\n &nbsp; &nbsp; &nbsp; &nbsp; &nbsp; &nbsp; &nbsp;- &nbsp;Хай... &nbsp;через &nbsp;сто &nbsp;літ! &nbsp;- &nbsp;<br>\nХіба &nbsp;ж &nbsp;я &nbsp;знав, &nbsp;що &nbsp;вже &nbsp;давно, &nbsp;стражденна,<br>\nВона &nbsp;ховала &nbsp;лютий &nbsp;біль &nbsp;од &nbsp;мене!<br>\nХіба &nbsp;ж &nbsp;я &nbsp;знав, &nbsp;як &nbsp;тяжко &nbsp;їй &nbsp;болить?!<br>\n<br>\nА &nbsp;коли &nbsp;й &nbsp;знав &nbsp;би, &nbsp;що &nbsp;б &nbsp;тоді &nbsp;вчинив<br>\nСупроти &nbsp;невмолимої &nbsp;хвороби,<br>\nЩо &nbsp;косить &nbsp;маршала &nbsp;і &nbsp;хлібороба,<br>\nНе &nbsp;розібравши &nbsp;вислуг &nbsp;і &nbsp;чинів?<br>\n<br>\nО, &nbsp;я &nbsp;б &nbsp;всі &nbsp;квіти &nbsp;скликав &nbsp;до &nbsp;села!<br>\nАле &nbsp;пощо &nbsp;тобі &nbsp;тепер &nbsp;ці &nbsp;квіти?<br>\nІ &nbsp;хто &nbsp;мені &nbsp;простить &nbsp;на &nbsp;цьому &nbsp;світі,<br>\nЩо &nbsp;ти &nbsp;на &nbsp;той &nbsp;дочасно &nbsp;відійшла?!<br>\n<br>\nЯк &nbsp;хочеться &nbsp;вину, &nbsp;що &nbsp;душу &nbsp;ссе,<br>\nЗвалить &nbsp;на &nbsp;когось!<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Та &nbsp;даремні &nbsp;мислі,<br>\nБо &nbsp;з &nbsp;тої &nbsp;миті, &nbsp;як &nbsp;на &nbsp;світ &nbsp;родився,<br>\nЯ &nbsp;вже &nbsp;відповідаю &nbsp;в &nbsp;нім &nbsp;за &nbsp;все!\n\n\n<br><br>\n"
}