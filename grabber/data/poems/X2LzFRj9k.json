{
  "author": "ZowtArFD",
  "id": "X2LzFRj9k",
  "title": "КАДРИ З ТЕЛЕФІЛЬМУ",
  "link": "metrs_poem.php?poem=5828",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>КАДРИ З ТЕЛЕФІЛЬМУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВвійдіть &nbsp;у &nbsp;гай, &nbsp;без &nbsp;поспіху &nbsp;ввійдіть,<br>\nЗнайдіть &nbsp;себе &nbsp;у &nbsp;щебеті &nbsp;і &nbsp;квіті.<br>\nТепер &nbsp;скажіть: &nbsp;ну &nbsp;як &nbsp;могли &nbsp;ви &nbsp;жить<br>\nБез &nbsp;цього &nbsp;гаю &nbsp;на &nbsp;оцьому &nbsp;світі?<br>\n<br>\nНу &nbsp;як &nbsp;могли &nbsp;ви &nbsp;нидіти &nbsp;отак,<br>\nЩоб &nbsp;день &nbsp;при &nbsp;дні, &nbsp;неначе &nbsp;за &nbsp;стіною,<br>\nЦвіли &nbsp;фіалки, &nbsp;осипався &nbsp;мак,<br>\nПливло &nbsp;осіннє &nbsp;листя &nbsp;за &nbsp;водою?<br>\n<br>\nАх, &nbsp;вам &nbsp;не &nbsp;час! &nbsp;Я &nbsp;розумію &nbsp;вас.<br>\nЯ &nbsp;сам &nbsp;такий. &nbsp;Мені &nbsp;вас &nbsp;не &nbsp;судити.<br>\nЦе &nbsp;просто &nbsp;я &nbsp;дививсь &nbsp;телесеанс,<br>\nДе &nbsp;лебеді &nbsp;кружляли &nbsp;у &nbsp;блакиті.<br>\n<br>\nЦе &nbsp;оператор &nbsp;- &nbsp;мудра &nbsp;голова &nbsp;-<br>\nПришвидшив &nbsp;зйомку, &nbsp;аж &nbsp;занило &nbsp;в &nbsp;грудях,<br>\nЩоб &nbsp;показати, &nbsp;як &nbsp;росте &nbsp;трава,<br>\nЯк &nbsp;хризантеми &nbsp;розцвіли &nbsp;у &nbsp;грудні.<br>\n<br>\nА &nbsp;я &nbsp;подумав: &nbsp;ось &nbsp;тобі &nbsp;і &nbsp;на!<br>\nУже &nbsp;і &nbsp;це &nbsp;для &nbsp;тебе &nbsp;стало &nbsp;дивом.<br>\nУже &nbsp;і &nbsp;світ &nbsp;тобі &nbsp;- &nbsp;з &nbsp;телевікна,<br>\nІ &nbsp;таїна &nbsp;- &nbsp;за &nbsp;телеоб'єктивом.<br>\n<br>\nА &nbsp;як &nbsp;же &nbsp;далі? &nbsp;І &nbsp;невже &nbsp;колись,<br>\nВ &nbsp;якомусь &nbsp;році &nbsp;чи &nbsp;в &nbsp;якомусь &nbsp;віці,<br>\nІ &nbsp;шум &nbsp;беріз, &nbsp;і &nbsp;перелуння &nbsp;птиць<br>\nПолинуть &nbsp;тільки &nbsp;в &nbsp;записі &nbsp;на &nbsp;плівці?<br>\n<br>\nЯ &nbsp;вже &nbsp;стрічав &nbsp;такі &nbsp;дива &nbsp;у &nbsp;США.<br>\nЕкстравагантність. &nbsp;Супермода &nbsp;часу.<br>\nОпустиш &nbsp;цент &nbsp;- &nbsp;і &nbsp;защемить &nbsp;душа<br>\nОд &nbsp;шуму &nbsp;моря &nbsp;і &nbsp;квиління &nbsp;чайок.<br>\n<br>\nІ &nbsp;шелесне &nbsp;сполоханий &nbsp;вітрець,<br>\nІ &nbsp;ворухнуться &nbsp;з &nbsp;подиву &nbsp;гардини...<br>\nАле &nbsp;не &nbsp;втішать &nbsp;стомлених &nbsp;сердець<br>\nОті &nbsp;дива &nbsp;в &nbsp;отелі &nbsp;Мак-Альпіні.<br>\n<br>\nПосеред &nbsp;ночі &nbsp;у &nbsp;рекламній &nbsp;млі<br>\nПрокинешся &nbsp;- &nbsp;чи &nbsp;маритсья, &nbsp;чи &nbsp;сниться?<br>\nЛетять &nbsp;і &nbsp;квилять &nbsp;в &nbsp;небі &nbsp;журавлі,<br>\nЦвітуть &nbsp;сади, &nbsp;пшениця &nbsp;колоситься.<br>\n<br>\nЗітхнеш, &nbsp;устанеш, &nbsp;в &nbsp;перископ &nbsp;вікна<br>\nПіймаєш &nbsp;дальній &nbsp;клаптик &nbsp;океану:<br>\nДесь &nbsp;там, &nbsp;за &nbsp;ним, &nbsp;кохана &nbsp;сторона,<br>\nЛуги &nbsp;й &nbsp;ліси &nbsp;у &nbsp;повісмах &nbsp;туману.<br>\n<br>\nАле &nbsp;і &nbsp;вдома, &nbsp;в &nbsp;колотнечі &nbsp;справ,<br>\nУ &nbsp;вічному, &nbsp;хронічному &nbsp;цейноті<br>\nНе &nbsp;часто &nbsp;ми &nbsp;буваєм &nbsp;серед &nbsp;трав,<br>\nСеред &nbsp;гаїв &nbsp;у &nbsp;квіті &nbsp;й &nbsp;листозлоті.<br>\n<br>\nНевже &nbsp;навік &nbsp;роковано &nbsp;отак,<br>\nЩоб &nbsp;день &nbsp;при &nbsp;дні, &nbsp;неначе &nbsp;за &nbsp;стіною,<br>\nЦвіли &nbsp;фіалки, &nbsp;осипався &nbsp;мак,<br>\nПливло &nbsp;осіннє &nbsp;листя &nbsp;за &nbsp;водою?<br>\n<br>\nНевже &nbsp;всеможний &nbsp;маг-телесеанс<br>\nЗамінить &nbsp;нам &nbsp;струмки, &nbsp;дерева, &nbsp;трави?..<br>\nАх, &nbsp;вам &nbsp;не &nbsp;час! &nbsp;Я &nbsp;розумію &nbsp;вас,<br>\nІ &nbsp;все-таки &nbsp;задумайтесь, &nbsp;їй-право!\n\n\n<br><br>\n"
}