{
  "author": "0CsAYDFB",
  "id": "8B8Z8zwb",
  "title": "ДАВНЯ КАЗКА ( IV )",
  "link": "metrs_poem.php?poem=3184",
  "html": "\n<h4></h4>\n\n<a href=\"/metrs.php?id=116&amp;type=tvorch\" class=\"redhr1\">Творчість</a> |\n<a href=\"/metrs.php?id=116&amp;type=biogr\" class=\"redhr1\">Біографія</a> |\n<a href=\"/metrs.php?id=116&amp;type=critiques\" class=\"redhr1\">Критика</a>\n\n<h4>ДАВНЯ КАЗКА ( IV )</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nКажуть, &nbsp;весь &nbsp;поміст &nbsp;у &nbsp;пеклі &nbsp;<br>\nЗ &nbsp;добрих &nbsp;замірів &nbsp;зложився! &nbsp;<br>\nДля &nbsp;пекельного &nbsp;помосту &nbsp;<br>\nІ &nbsp;Бертольдо &nbsp;потрудився...<br>\n &nbsp;<br>\n<br>\nВже &nbsp;давно &nbsp;Бертольд &nbsp;вернувся &nbsp;<br>\nІз &nbsp;далекої &nbsp;чужини, &nbsp;<br>\nЗнов &nbsp;зажив &nbsp;життям &nbsp;веселим &nbsp;<br>\nБіля &nbsp;милої &nbsp;дружини.<br>\n &nbsp;<br>\n<br>\nЗнов &nbsp;у &nbsp;нього &nbsp;в &nbsp;пишнім &nbsp;замку &nbsp;<br>\nПочалося &nbsp;вічне &nbsp;свято, &nbsp;- &nbsp; &nbsp;<br>\nО, &nbsp;тепер &nbsp;було &nbsp;у &nbsp;нього &nbsp;<br>\nСрібла, &nbsp;золота &nbsp;багато!<br>\n &nbsp;<br>\n<br>\nОкрім &nbsp;того, &nbsp;що &nbsp;набрав &nbsp;він &nbsp;<br>\nНа &nbsp;війні &nbsp;всього &nbsp;без &nbsp;ліку, &nbsp;<br>\nЩе &nbsp;король &nbsp;йому &nbsp;в &nbsp;подяку &nbsp;<br>\nНадгороду &nbsp;дав &nbsp;велику.<br>\n &nbsp;<br>\n<br>\nСила &nbsp;статків &nbsp;та &nbsp;маєтків! &nbsp;<br>\nВже &nbsp;Бертольдо &nbsp;граф &nbsp;заможний! &nbsp;<br>\nВін &nbsp;живе &nbsp;в &nbsp;свойому &nbsp;графстві, &nbsp;<br>\nНаче &nbsp;сам &nbsp;король &nbsp;вельможний.<br>\n &nbsp;<br>\n<br>\nТа &nbsp;околиця, &nbsp;де &nbsp;жив &nbsp;він, &nbsp;<br>\nВся &nbsp;була &nbsp;йому &nbsp;віддана, &nbsp;<br>\nЛюд &nbsp;увесь &nbsp;в &nbsp;тім &nbsp;краю &nbsp;мусив &nbsp;<br>\nУзнавать &nbsp;його &nbsp;за &nbsp;пана.<br>\n &nbsp;<br>\n<br>\nТож &nbsp;спочатку &nbsp;того &nbsp;щастя &nbsp;<br>\nСправді &nbsp;був &nbsp;Бертольдо &nbsp;гідний:<br>\nПравий &nbsp;суд &nbsp;чинив &nbsp;у &nbsp;панстві, &nbsp;<br>\nДо &nbsp;підданих &nbsp;був &nbsp;лагідний.<br>\n &nbsp;<br>\n<br>\nАле &nbsp;то &nbsp;було &nbsp;не &nbsp;довго, &nbsp;<br>\nВін &nbsp;дедалі &nbsp;в &nbsp;смак &nbsp;ввіходив &nbsp;<br>\nІ &nbsp;потроху &nbsp;в &nbsp;себе &nbsp;в &nbsp;графстві &nbsp;<br>\nІнші &nbsp;звичаї &nbsp;заводив.<br>\n &nbsp;<br>\n<br>\nЩо &nbsp;ж, &nbsp;напитки, &nbsp;та &nbsp;наїдки, &nbsp;<br>\nТа &nbsp;убрання &nbsp;прехороші, &nbsp;<br>\nТа &nbsp;забави, &nbsp;та &nbsp;турніри, &nbsp;<br>\nА &nbsp;на &nbsp;все &nbsp;ж &nbsp;то &nbsp;треба &nbsp;гроші!<br>\n &nbsp;<br>\n<br>\nТа &nbsp;й &nbsp;по &nbsp;всіх &nbsp;далеких &nbsp;війнах &nbsp;<br>\nГраф &nbsp;привчився &nbsp;до &nbsp;грабунку, &nbsp;<br>\nА &nbsp;тепер &nbsp;в &nbsp;своїй &nbsp;країні &nbsp;<br>\nВін &nbsp;шукав &nbsp;у &nbsp;тім &nbsp;рятунку.<br>\n &nbsp;<br>\n<br>\nПочалися &nbsp;нескінченні &nbsp;<br>\nМита, &nbsp;панщина, &nbsp;податки, &nbsp;<br>\nГраф &nbsp;поставив &nbsp;по &nbsp;дорогах &nbsp;<br>\nСкрізь &nbsp;застави &nbsp;та &nbsp;рогатки.<br>\n &nbsp;<br>\n<br>\nТрудно &nbsp;навіть &nbsp;розказати, &nbsp;<br>\nЩо &nbsp;за &nbsp;лихо &nbsp;стало &nbsp;в &nbsp;краю, &nbsp;- &nbsp; &nbsp;<br>\nЛюди &nbsp;мучились, &nbsp;як &nbsp;в &nbsp;пеклі, &nbsp;<br>\nПан &nbsp;втішався, &nbsp;як &nbsp;у &nbsp;раю.<br>\n &nbsp;<br>\n<br>\nПан &nbsp;гуляв &nbsp;у &nbsp;себе &nbsp;в &nbsp;замку, &nbsp;- &nbsp; &nbsp;<br>\nУ &nbsp;ярмі &nbsp;стогнали &nbsp;люде, &nbsp;<br>\nІ &nbsp;здавалось, &nbsp;що &nbsp;довіку &nbsp;<br>\nВсе &nbsp;така &nbsp;неволя &nbsp;буде.<br>\n &nbsp;<br>\n<br>\nРозливався &nbsp;людський &nbsp;стогін &nbsp;<br>\nВсюди &nbsp;хвилею &nbsp;сумною, &nbsp;<br>\nІ &nbsp;в &nbsp;серденьку &nbsp;у &nbsp;поета &nbsp;<br>\nОзивався &nbsp;він &nbsp;луною...<br>\n &nbsp;<br>\n<br>\nОсь &nbsp;одного &nbsp;разу &nbsp;чує &nbsp;<br>\nГраф &nbsp;лихі, &nbsp;тривожні &nbsp;вісті:<br>\nДонесла &nbsp;йому &nbsp;сторожа, &nbsp;<br>\nЩо &nbsp;не &nbsp;все &nbsp;спокійно &nbsp;в &nbsp;місті;<br>\n &nbsp;<br>\n<br>\nЩо &nbsp;співці &nbsp;тю &nbsp;місті &nbsp;ходять &nbsp;<br>\nІ &nbsp;піснями &nbsp;люд &nbsp;морочать, &nbsp;<br>\nВсе &nbsp;про &nbsp;рівність &nbsp;і &nbsp;про &nbsp;волю &nbsp;<br>\nУ &nbsp;піснях &nbsp;своїх &nbsp;торочать.<br>\n &nbsp;<br>\n<br>\nВже &nbsp;й &nbsp;по &nbsp;тюрмах &nbsp;їх &nbsp;саджають, &nbsp;<br>\nТа &nbsp;ніщо &nbsp;не &nbsp;помагає, &nbsp;- &nbsp; &nbsp;<br>\nЇх &nbsp;пісні &nbsp;ідуть &nbsp;по &nbsp;людях, &nbsp;<br>\nВсяк &nbsp;пісні &nbsp;ті &nbsp;переймає.<br>\n &nbsp;<br>\n<br>\n\"Ну, &nbsp;- &nbsp;гукнув &nbsp;Бертольд, &nbsp;- &nbsp;то &nbsp;байка! &nbsp;<br>\nЯ &nbsp;візьму &nbsp;співців &nbsp;тих &nbsp;в &nbsp;руки!\" &nbsp;<br>\nРаптом &nbsp;чує &nbsp;- &nbsp;десь &nbsp;близенько &nbsp;<br>\nЗалунали &nbsp;пісні &nbsp;гуки:<br>\n &nbsp;<br>\n<br>\n\"В &nbsp;мужика &nbsp;землянка &nbsp;вогка, &nbsp;<br>\nВ &nbsp;пана &nbsp;хата &nbsp;на &nbsp;помості;<br>\nЩо &nbsp;ж, &nbsp;недарма &nbsp;люди &nbsp;кажуть, &nbsp;<br>\nЩо &nbsp;в &nbsp;панів &nbsp;біліші &nbsp;кості!<br>\n &nbsp;<br>\n<br>\nУ &nbsp;мужички &nbsp;руки &nbsp;чорні, &nbsp;<br>\nВ &nbsp;пані &nbsp;рученька &nbsp;тендітна;<br>\nЩо &nbsp;ж, &nbsp;недарма &nbsp;люди &nbsp;кажуть, &nbsp;<br>\nЩо &nbsp;в &nbsp;панів &nbsp;і &nbsp;кров &nbsp;блакитна!<br>\n &nbsp;<br>\n<br>\nМужики &nbsp;цікаві &nbsp;стали, &nbsp;<br>\nЧи &nbsp;ті &nbsp;кості &nbsp;білі &nbsp;всюди, &nbsp;<br>\nЧи &nbsp;блакитна &nbsp;кров &nbsp;поллється, &nbsp;<br>\nЯк &nbsp;пробити &nbsp;пану &nbsp;груди?\"<br>\n &nbsp;<br>\n<br>\n\"Що &nbsp;се, &nbsp;що? &nbsp;- &nbsp;кричить &nbsp;Бертольдо. &nbsp;<br>\nГей, &nbsp;ловіть &nbsp;співця, &nbsp;в'яжіте! &nbsp;<br>\nУ &nbsp;тюрму &nbsp;його, &nbsp;в &nbsp;кайдани! &nbsp;<br>\nТа &nbsp;скоріш, &nbsp;скоріш &nbsp;біжіте!\"<br>\n &nbsp;<br>\n<br>\nКоли &nbsp;се &nbsp;з-за &nbsp;мурів &nbsp;замку &nbsp;<br>\nОбізвався &nbsp;голос &nbsp;долі:<br>\n\"Гей, &nbsp;біжіте, &nbsp;панські &nbsp;слуги, &nbsp;<br>\nТа &nbsp;спіймайте &nbsp;вітра &nbsp;в &nbsp;полі! &nbsp;<br>\n<br>\n &nbsp;<br>\nНе &nbsp;турбуйся &nbsp;ти &nbsp;даремне,<br>\nВсе &nbsp;одно, &nbsp;вельможний &nbsp;пане,<br>\nВловиш &nbsp;нас &nbsp;сьогодні &nbsp;десять,<br>\nЗавтра &nbsp;двадцять &nbsp;знов &nbsp;настане!<br>\n &nbsp;<br>\n<br>\nНас &nbsp;таки &nbsp;чимале &nbsp;військо,<br>\nМаєм &nbsp;свого &nbsp;отамана,<br>\nВін &nbsp;у &nbsp;нас &nbsp;одважний &nbsp;лицар,<br>\nВрешті, &nbsp;він &nbsp;знайомий &nbsp;пана...\"<br>\n &nbsp;<br>\n<br>\nМов &nbsp;крізь &nbsp;землю &nbsp;провалився<br>\nТой &nbsp;співець, &nbsp;утік &nbsp;од &nbsp;лиха.<br>\nА &nbsp;Бертольд &nbsp;сидів &nbsp;і &nbsp;думав,<br>\nДалі &nbsp;так &nbsp;промовив &nbsp;стиха:<br>\n &nbsp;<br>\n<br>\n\"Маєм &nbsp;свого &nbsp;отамана! &nbsp;- &nbsp;<br>\nОсь &nbsp;де &nbsp;корінь &nbsp;цілій &nbsp;справі! &nbsp;<br>\nНу, &nbsp;та &nbsp;я &nbsp;тепера &nbsp;хутко &nbsp;<br>\nПоложу &nbsp;кінець &nbsp;забаві!\"<br>\n<br>\n &nbsp;<br>\nТут &nbsp;він &nbsp;двох &nbsp;щонайвірніших &nbsp;<br>\nСлуг &nbsp;до &nbsp;себе &nbsp;прикликає &nbsp;<br>\nІ &nbsp;до &nbsp;нашого &nbsp;поета &nbsp;<br>\nУ &nbsp;хатину &nbsp;посилає:<br>\n &nbsp;<br>\n<br>\n\"Ви &nbsp;скажіть &nbsp;йому &nbsp;від &nbsp;мене, &nbsp;<br>\nЩо &nbsp;я &nbsp;досі &nbsp;пам'ятаю, &nbsp;<br>\nЯк &nbsp;пісні &nbsp;його &nbsp;втішали &nbsp;<br>\nНас &nbsp;колись &nbsp;в &nbsp;чужому &nbsp;краю.<br>\n &nbsp;<br>\n<br>\nВласне &nbsp;я &nbsp;тепер &nbsp;бажаю &nbsp;<br>\nДать &nbsp;йому &nbsp;за &nbsp;них &nbsp;заплату:<br>\nЯ &nbsp;поетові &nbsp;дарую &nbsp;<br>\nВ &nbsp;себе &nbsp;в &nbsp;замку &nbsp;гарну &nbsp;хату.<br>\n &nbsp;<br>\n<br>\nЯ &nbsp;його &nbsp;талан &nbsp;співацький &nbsp;<br>\nТак &nbsp;високо &nbsp;поважаю, &nbsp;<br>\nЩо &nbsp;співцем &nbsp;своїм &nbsp;придворним &nbsp;<br>\nЯ &nbsp;зробить &nbsp;його &nbsp;бажаю.<br>\n &nbsp;<br>\n<br>\nВи &nbsp;скажіть, &nbsp;що &nbsp;він &nbsp;у &nbsp;мене &nbsp;<br>\nБуде &nbsp;жити &nbsp;в &nbsp;шані, &nbsp;в &nbsp;славі, &nbsp;<br>\nТільки, &nbsp;звісно, &nbsp;хай &nbsp;забуде &nbsp;<br>\nРізні &nbsp;вигадки &nbsp;лукаві\".<br>\n &nbsp;<br>\n<br>\nСлуги &nbsp;зараз &nbsp;подалися &nbsp;<br>\nДо &nbsp;убогої &nbsp;оселі, &nbsp;<br>\nПринесли &nbsp;вони &nbsp;поету &nbsp;<br>\nТі &nbsp;запросини &nbsp;веселі.<br>\n &nbsp;<br>\n<br>\nУсміхаючись, &nbsp;він &nbsp;слухав &nbsp;<br>\nТе &nbsp;запрошення &nbsp;знаднеє, &nbsp;<br>\nА &nbsp;коли &nbsp;вони &nbsp;скінчили, &nbsp;<br>\nТак &nbsp;промовив &nbsp;їм &nbsp;на &nbsp;сеє:<br>\n &nbsp;<br>\n<br>\n\"Ви &nbsp;скажіте &nbsp;свому &nbsp;пану, &nbsp;<br>\nЩо &nbsp;заплати &nbsp;не &nbsp;бажаю, &nbsp;<br>\nБо &nbsp;коли &nbsp;я &nbsp;що &nbsp;дарую, &nbsp;<br>\nТо &nbsp;назад &nbsp;не &nbsp;одбираю.<br>\n<br>\n &nbsp;<br>\nХай &nbsp;він &nbsp;сам &nbsp;те &nbsp;пригадає, &nbsp;<br>\nЩо &nbsp;то &nbsp;ж &nbsp;я &nbsp;йому &nbsp;дав &nbsp;злото, &nbsp;<br>\nХоч &nbsp;тепер &nbsp;об &nbsp;тім &nbsp;жалкую, &nbsp;<br>\nКраще &nbsp;б &nbsp;кинув &nbsp;у &nbsp;болото!<br>\n &nbsp;<br>\n<br>\nВи &nbsp;скажіть, &nbsp;що &nbsp;я &nbsp;не &nbsp;хочу &nbsp;<br>\nСлави &nbsp;з &nbsp;рук &nbsp;його &nbsp;приймати, &nbsp;<br>\nБо &nbsp;лихую &nbsp;тільки &nbsp;славу &nbsp;<br>\nТії &nbsp;руки &nbsp;можуть &nbsp;дати.<br>\n &nbsp;<br>\n<br>\nЗолотих &nbsp;не &nbsp;хочу &nbsp;лаврів, &nbsp;- &nbsp; &nbsp;<br>\nЗ &nbsp;ними &nbsp;щастя &nbsp;не &nbsp;здобуду. &nbsp;<br>\nЯк &nbsp;я &nbsp;ними &nbsp;увінчаюсь, &nbsp;<br>\nТо &nbsp;поетом &nbsp;вже &nbsp;не &nbsp;буду.<br>\n &nbsp;<br>\n<br>\nНе &nbsp;поет, &nbsp;у &nbsp;кого &nbsp;думки &nbsp;<br>\nНе &nbsp;літають &nbsp;вільно &nbsp;в &nbsp;світі, &nbsp;<br>\nА &nbsp;заплутались &nbsp;навіки &nbsp;<br>\nВ &nbsp;золотії &nbsp;тонкі &nbsp;сіті.<br>\n &nbsp;<br>\n<br>\nНе &nbsp;поет, &nbsp;хто &nbsp;забуває &nbsp;<br>\nПро &nbsp;страшні &nbsp;народні &nbsp;рани, &nbsp;<br>\nЩоб &nbsp;собі &nbsp;на &nbsp;вільні &nbsp;руки &nbsp;<br>\nЗолоті &nbsp;надіть &nbsp;кайдани!<br>\n &nbsp;<br>\n<br>\nТож &nbsp;підіте &nbsp;і &nbsp;скажіте, &nbsp;<br>\nЩо &nbsp;поки &nbsp;я &nbsp;буду &nbsp;жити, &nbsp;<br>\nНе &nbsp;подумаю &nbsp;довіку &nbsp;<br>\nЗброї &nbsp;чесної &nbsp;зложити!\"<br>\n &nbsp;<br>\n<br>\nЗ &nbsp;тим &nbsp;вернулись &nbsp;вірні &nbsp;слуги &nbsp;<br>\nДо &nbsp;Бертольда &nbsp;і &nbsp;сказали:<br>\n\"Так &nbsp;і &nbsp;так &nbsp;поет &nbsp;відмовив, &nbsp;<br>\nМи &nbsp;даремне &nbsp;намовляли...\"<br>\n &nbsp;<br>\n<br>\nАж &nbsp;скипів &nbsp;Бертольд, &nbsp;почувши &nbsp;<br>\nГордовитую &nbsp;відмову, &nbsp;<br>\nДо &nbsp;поета &nbsp;посилає &nbsp;<br>\nПосланців &nbsp;тих &nbsp;самих &nbsp;знову:<br>\n &nbsp;<br>\n<br>\n\"Ви &nbsp;скажіть &nbsp;сьому &nbsp;зухвальцю, &nbsp;<br>\nЩо &nbsp;тепер &nbsp;настав &nbsp;день &nbsp;суду, &nbsp;<br>\nЩо &nbsp;терпів &nbsp;його &nbsp;я &nbsp;довго, &nbsp;<br>\nАле &nbsp;більш &nbsp;терпіть &nbsp;не &nbsp;буду.<br>\n &nbsp;<br>\n<br>\nКоли &nbsp;він &nbsp;складання &nbsp;віршів &nbsp;<br>\nБунтівничих &nbsp;не &nbsp;покине, &nbsp;<br>\nТо &nbsp;в &nbsp;тюрму &nbsp;його &nbsp;закину, &nbsp;<br>\nТам &nbsp;він, &nbsp;клятий, &nbsp;і &nbsp;загине!\"<br>\n &nbsp;<br>\n<br>\nЗнову &nbsp;слуги &nbsp;подалися &nbsp;<br>\nДо &nbsp;убогої &nbsp;хатини &nbsp;<br>\nІ, &nbsp;підходячи,почули &nbsp;<br>\nТихий &nbsp;бренькіт &nbsp;мандоліни.<br>\n &nbsp;<br>\n<br>\nУ &nbsp;вікно &nbsp;зирнули &nbsp;слуги, &nbsp;<br>\nБачать: &nbsp;зібрана &nbsp;громада,, &nbsp;<br>\nВсі &nbsp;стоять &nbsp;навколо &nbsp;ліжка, &nbsp;<br>\nМов &nbsp;якась &nbsp;таємна &nbsp;рада!<br>\n &nbsp;<br>\n<br>\nУтомивсь &nbsp;поет &nbsp;від &nbsp;праці, &nbsp;<br>\nТретій &nbsp;день &nbsp;лежить &nbsp;в &nbsp;недузі, &nbsp;<br>\nСлухачі &nbsp;навколо &nbsp;нього &nbsp;<br>\nПосхиляли &nbsp;чола &nbsp;в &nbsp;тузі.<br>\n &nbsp;<br>\n<br>\nА &nbsp;поет &nbsp;усе &nbsp;то &nbsp;грає, &nbsp;<br>\nТо &nbsp;щось &nbsp;пише &nbsp;на &nbsp;папері &nbsp;<br>\nЙ &nbsp;роздає &nbsp;писання &nbsp;людям, &nbsp;- &nbsp; &nbsp;<br>\nТут &nbsp;вступили &nbsp;слуги &nbsp;в &nbsp;двері.<br>\n &nbsp;<br>\n<br>\nВсі &nbsp;метнулись &nbsp;хутко &nbsp;з &nbsp;хати, &nbsp;<br>\nІ &nbsp;поет &nbsp;один &nbsp;зостався, &nbsp;<br>\nПодививсь &nbsp;на &nbsp;слуг &nbsp;спокійно, &nbsp;<br>\nГордовито &nbsp;привітався.<br>\n<br>\n &nbsp;<br>\nВсі &nbsp;Бертольдові &nbsp;погрози &nbsp;<br>\nСлухав &nbsp;мовчки, &nbsp;усміхався. &nbsp;<br>\nА &nbsp;коли &nbsp;скінчили &nbsp;слуги, &nbsp;<br>\nТак &nbsp;до &nbsp;них &nbsp;він &nbsp;обізвався:<br>\n<br>\n &nbsp;<br>\n\"Ви &nbsp;скажіть &nbsp;свойому &nbsp;пану, &nbsp;<br>\nЩо &nbsp;готовий &nbsp;я &nbsp;в &nbsp;дорогу, &nbsp;<br>\nТільки &nbsp;хай &nbsp;велить &nbsp;прислати &nbsp;<br>\nСлуг &nbsp;ще &nbsp;двох &nbsp;вам &nbsp;на &nbsp;підмогу.<br>\n<br>\n &nbsp;<br>\nНа &nbsp;запросини &nbsp;ласкаві &nbsp;<br>\nЯ &nbsp;не &nbsp;можу &nbsp;встать &nbsp;з &nbsp;постелі, &nbsp;<br>\nВам &nbsp;нести &nbsp;мене &nbsp;прийдеться &nbsp;<br>\nАж &nbsp;до &nbsp;нової &nbsp;оселі.<br>\n &nbsp;<br>\n<br>\nТа &nbsp;й &nbsp;в &nbsp;темниці &nbsp;буду &nbsp;вільний, &nbsp;- &nbsp; &nbsp;<br>\nМаю &nbsp;думи-чарівниці, &nbsp;<br>\nЩо &nbsp;для &nbsp;них &nbsp;нема &nbsp;на &nbsp;світі &nbsp;<br>\nНі &nbsp;застави, &nbsp;ні &nbsp;границі.<br>\n &nbsp;<br>\n<br>\nІ &nbsp;мого &nbsp;прудкого &nbsp;слова &nbsp;<br>\nНе &nbsp;затримає &nbsp;темниця, &nbsp;<br>\nПолетить &nbsp;воно &nbsp;по &nbsp;світі, &nbsp;<br>\nНаче &nbsp;тая &nbsp;вільна &nbsp;птиця.<br>\n &nbsp;<br>\n<br>\nЗ &nbsp;словом &nbsp;зіллються &nbsp;в &nbsp;темниці &nbsp;<br>\nГіркий &nbsp;жаль &nbsp;і &nbsp;тяжка &nbsp;туга, &nbsp;<br>\nІ &nbsp;тоді &nbsp;потрійна &nbsp;стане &nbsp;<br>\nІ &nbsp;страшна &nbsp;його &nbsp;потуга.<br>\n &nbsp;<br>\n<br>\nІ &nbsp;поет &nbsp;від &nbsp;свого &nbsp;люду &nbsp; &nbsp; &nbsp; &nbsp;<br>\nНе &nbsp;почує &nbsp;слів &nbsp;догани &nbsp;<br>\nВ &nbsp;день &nbsp;сумний, &nbsp;коли &nbsp;на &nbsp;нього &nbsp;<br>\nНакладатимуть &nbsp;кайдани!\"<br>\n &nbsp;<br>\n<br>\nТак &nbsp;довіку &nbsp;у &nbsp;темниці &nbsp;<br>\nДовелось &nbsp;поету &nbsp;жити, &nbsp;<br>\nЗа &nbsp;тюремний &nbsp;спів &nbsp;він &nbsp;мусив &nbsp;<br>\nГоловою &nbsp;наложити.<br>\n<br>\n &nbsp;<br>\nТа &nbsp;зосталися &nbsp;на &nbsp;світі &nbsp;<br>\nМолоді &nbsp;його &nbsp;нащадки, &nbsp;<br>\nЩо &nbsp;взяли &nbsp;собі &nbsp;у &nbsp;спадок &nbsp;<br>\nВсі &nbsp;пісні &nbsp;його, &nbsp;всі &nbsp;гадки.<br>\n &nbsp;<br>\n<br>\nЗдійнялось &nbsp;повстання &nbsp;в &nbsp;краю, &nbsp;<br>\nІ &nbsp;Бертольда &nbsp;вбили &nbsp;люде, &nbsp;<br>\nТа &nbsp;й &nbsp;гадали, &nbsp;що &nbsp;в &nbsp;країні &nbsp;<br>\nБільш &nbsp;неволі &nbsp;вже &nbsp;не &nbsp;буде.<br>\n &nbsp;<br>\n<br>\nТа &nbsp;зостався &nbsp;по &nbsp;Бертольду &nbsp;<br>\nМолодий &nbsp;його &nbsp;нащадок, &nbsp;<br>\nІ &nbsp;пиху &nbsp;його, &nbsp;й &nbsp;маєтки &nbsp;<br>\nВін &nbsp;забрав &nbsp;собі &nbsp;у &nbsp;спадок.<br>\n &nbsp;<br>\n<br>\nІ &nbsp;тепер &nbsp;нащадки &nbsp;графські &nbsp;<br>\nТюрми &nbsp;міцнії &nbsp;будують, &nbsp;<br>\nА &nbsp;поетові &nbsp;нащадки &nbsp;<br>\nСлово &nbsp;гостреє &nbsp;гартують.<br>\n &nbsp;<br>\n<br>\nПроти &nbsp;діла &nbsp;соромного &nbsp;<br>\nВиступає &nbsp;слово &nbsp;праве &nbsp;- &nbsp;<br>\nОх, &nbsp;страшне &nbsp;оте &nbsp;змагання, &nbsp;<br>\nХоч &nbsp;воно &nbsp;і &nbsp;не &nbsp;криваве!<br>\n &nbsp;<br>\n<br>\nА &nbsp;коли &nbsp;війна &nbsp;скінчиться &nbsp;<br>\nТого &nbsp;діла &nbsp;й &nbsp;того &nbsp;слова, &nbsp;<br>\nТо &nbsp;скінчиться &nbsp;давня &nbsp;казка, &nbsp;<br>\nА &nbsp;настане &nbsp;правда &nbsp;нова.<br>\n &nbsp;<br>\n<br>\n1893, &nbsp;12/ХІ\n\n\n<br><br>\n"
}