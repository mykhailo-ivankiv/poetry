{
  "author": "Uiz_GU5j",
  "id": "drUNyhfZ",
  "title": "ІДОЛИ ",
  "link": "/metrs_poem.php?poem=17393",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>ІДОЛИ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>(Поема)</i><br><br>\n1. &nbsp;<br>\n<br>\nБув &nbsp;ріг &nbsp;наповнений &nbsp;вином, &nbsp;<br>\nІ &nbsp;триголовий &nbsp;ідол &nbsp;п’яний &nbsp;<br>\nПоставив &nbsp;ногу &nbsp;дерев’яну &nbsp;<br>\nНа &nbsp;довгий &nbsp;промінь, &nbsp;що &nbsp;мечем &nbsp;<br>\nЛежав &nbsp;рішуче &nbsp;між &nbsp;речей. &nbsp;<br>\nА &nbsp;день &nbsp;котився &nbsp;валуном, &nbsp;<br>\nВминаючи &nbsp;у &nbsp;ситу &nbsp;землю &nbsp;<br>\nЗелені &nbsp;хвилі &nbsp;сонних &nbsp;трав, &nbsp;<br>\nІ &nbsp;творив &nbsp;річище &nbsp;Дніпра. &nbsp;<br>\nДвома &nbsp;рядами &nbsp;йшли &nbsp;древляни, &nbsp;<br>\nА &nbsp;жрець &nbsp;на &nbsp;білому &nbsp;коні &nbsp;<br>\nСтелив &nbsp;на &nbsp;створеному &nbsp;дні &nbsp;<br>\nБлакитне &nbsp;полум’я. &nbsp;І &nbsp;лив, &nbsp;<br>\nІ &nbsp;лив &nbsp;вино: &nbsp;<br>\n— &nbsp;Це &nbsp;божа &nbsp;кров, &nbsp;а &nbsp;наші &nbsp;сльози… &nbsp;<br>\nПий, &nbsp;земле; &nbsp;пий, &nbsp;і &nbsp;пий, &nbsp;і &nbsp;пий… &nbsp;<br>\nВроди &nbsp;нам &nbsp;сонце &nbsp;у &nbsp;воді, &nbsp;<br>\nвроди, &nbsp;вроди… &nbsp;<br>\nВроди &nbsp;нам &nbsp;силу, &nbsp;силу, &nbsp;си… &nbsp;<br>\nВроди &nbsp;співучі &nbsp;голоси… &nbsp;<br>\nВроди &nbsp;кохання &nbsp;і &nbsp;троянду… &nbsp;<br>\nвроди &nbsp;засмучену &nbsp;вербу, &nbsp;<br>\nвроди, &nbsp;вроди, &nbsp;вроди… &nbsp;<br>\nІ &nbsp;білі &nbsp;крила &nbsp;лебедині… &nbsp;тривогу &nbsp;— &nbsp;<br>\nРибою &nbsp;в &nbsp;воді… &nbsp;<br>\nВроди &nbsp;нам &nbsp;думи &nbsp;молоді… &nbsp;<br>\nвроди, &nbsp;вроди, &nbsp;вроди &nbsp;<br>\nІ &nbsp;тихий &nbsp;сон, &nbsp;і &nbsp;сміх &nbsp;сипучий, &nbsp;<br>\nІ &nbsp;спалах &nbsp;блискавки, &nbsp;і &nbsp;грім… &nbsp;<br>\nвроди, &nbsp;вроди, &nbsp;вроди &nbsp;<br>\nДніпро &nbsp;в &nbsp;Дніпрі &nbsp;і &nbsp;грона &nbsp;хмар &nbsp;<br>\nНа &nbsp;молодій &nbsp;галузці &nbsp;річки, &nbsp;<br>\nІ &nbsp;соловейків, &nbsp;як &nbsp;порічок, &nbsp;<br>\nТак &nbsp;рясно &nbsp;нам &nbsp;вроди, &nbsp;вроди… &nbsp;<br>\nНа &nbsp;недруга &nbsp;— &nbsp;вогонь &nbsp;і &nbsp;дим! &nbsp;<br>\nОгурну &nbsp;шаблю &nbsp;і &nbsp;дуби &nbsp;<br>\nГлибокорінні &nbsp;— &nbsp;по &nbsp;Вкраїні… &nbsp;<br>\nБув &nbsp;ріг &nbsp;порожній. &nbsp;Ідол &nbsp;п’яний &nbsp;<br>\nТрьома &nbsp;міцними &nbsp;снами &nbsp;снив. &nbsp;<br>\nДвома &nbsp;рядами &nbsp;йшли &nbsp;древляни &nbsp;<br>\nІ &nbsp;на &nbsp;руках &nbsp;Дніпро &nbsp;несли. &nbsp;<br>\n<br>\n2. &nbsp;<br>\n<br>\nТо &nbsp;навшпиньки &nbsp;по &nbsp;озеру &nbsp;<br>\nходить &nbsp;Стрибог: &nbsp;<br>\nВидко &nbsp;жовті &nbsp;долоні &nbsp;і &nbsp;воскові &nbsp;щоки &nbsp;мерця. &nbsp;<br>\nВін &nbsp;збігає &nbsp;по &nbsp;хвилях, &nbsp;ніби &nbsp;по &nbsp;сходах, &nbsp;<br>\nБурштинову &nbsp;сльозу &nbsp;не &nbsp;зітерши &nbsp;з &nbsp;лиця. &nbsp;<br>\nТам &nbsp;божниця &nbsp;стоїть &nbsp;на &nbsp;блакитних &nbsp;стовпах, &nbsp;<br>\nА &nbsp;навколо &nbsp;онуки &nbsp;очікують &nbsp;знов, &nbsp;— &nbsp;<br>\nІ &nbsp;по &nbsp;східцях &nbsp;Стрибог &nbsp;широченно &nbsp;ступа &nbsp;<br>\nЗ &nbsp;вогняними &nbsp;словами &nbsp;палких &nbsp;молитов. &nbsp;<br>\nДух &nbsp;свободи &nbsp;пече &nbsp;і &nbsp;вуста &nbsp;обпікає, &nbsp;<br>\nНахилився &nbsp;Стрибог &nbsp;— &nbsp;хоче &nbsp;пить, &nbsp;хоче &nbsp;пить, &nbsp;<br>\nТільки &nbsp;зашморг &nbsp;його &nbsp;до &nbsp;води &nbsp;не &nbsp;пускає, &nbsp;<br>\nТо &nbsp;на &nbsp;шиї &nbsp;колода &nbsp;князівська &nbsp;горить. &nbsp;<br>\nЗагрібає &nbsp;руками &nbsp;повітря &nbsp;пусте, &nbsp;<br>\nПіднімає &nbsp;до &nbsp;губ &nbsp;повні &nbsp;жмені &nbsp;блакиті. &nbsp;<br>\nТіло &nbsp;листям, &nbsp;неначе &nbsp;лускою, &nbsp;покрите, &nbsp;<br>\nРазом &nbsp;з &nbsp;хвилями &nbsp;зводиться, &nbsp;квапно &nbsp;росте. &nbsp;<br>\nОбсуваються &nbsp;руки &nbsp;— &nbsp;висять &nbsp;по &nbsp;боках, &nbsp;<br>\nПлюскіт &nbsp;хвиль, &nbsp;наче &nbsp;марення &nbsp;хворе &nbsp;крізь &nbsp;зуби, &nbsp;<br>\nВідбиває &nbsp;вологу &nbsp;пожовкла &nbsp;луска. &nbsp;<br>\nПевне, &nbsp;хоче &nbsp;спинити &nbsp;причаєну &nbsp;згубу. &nbsp;<br>\nПізно. &nbsp;Котиться &nbsp;лоскіт &nbsp;по &nbsp;виї &nbsp;знайомий, &nbsp;<br>\nРозчинившись &nbsp;глибоко &nbsp;в &nbsp;Дніпровім &nbsp;прорані, &nbsp;<br>\nІ &nbsp;задушене &nbsp;слово &nbsp;погасло &nbsp;у &nbsp;ньому, &nbsp;<br>\nМов &nbsp;даремне &nbsp;благання &nbsp;в &nbsp;зруйнованім &nbsp;храмі. &nbsp;<br>\nКнязь &nbsp;Володимир &nbsp;наказав: &nbsp;<br>\n«Ови &nbsp;осечи, &nbsp;а &nbsp;другія &nbsp;огневі &nbsp;предати…» &nbsp;<br>\n<br>\n3. &nbsp;<br>\n<br>\nНа &nbsp;вологій &nbsp;опуклій &nbsp;спині &nbsp;Дніпра &nbsp;<br>\nБлискавиці &nbsp;червоні &nbsp;лежали, &nbsp;<br>\nНіби &nbsp;хтось &nbsp;закривавлену &nbsp;длань &nbsp;полоскав &nbsp;<br>\nІ &nbsp;злочинно &nbsp;дзеленькав &nbsp;ножами. &nbsp;<br>\nЛише &nbsp;плеск, &nbsp;лише &nbsp;викрик &nbsp;води, &nbsp;<br>\nНемов &nbsp;Сон &nbsp;перетятий &nbsp;стрепенувся, &nbsp;<br>\nЛише &nbsp;хвиль &nbsp;безхребетних &nbsp;ряди &nbsp;<br>\nЗупинились &nbsp;в &nbsp;безтрепетнім &nbsp;русі. &nbsp;<br>\nЗріє &nbsp;<br>\nГрім &nbsp;— &nbsp;<br>\nГромовиці &nbsp;дрімають &nbsp;хмільні, &nbsp;<br>\nЗатопивши &nbsp;підступнії &nbsp;жала &nbsp;в &nbsp;блакить. &nbsp;<br>\nНі, &nbsp;не &nbsp;сонце, &nbsp;а &nbsp;збурений &nbsp;ідол &nbsp;лежить &nbsp;<br>\nІ &nbsp;силкується &nbsp;руки &nbsp;піднять &nbsp;кам’яні. &nbsp;<br>\nЩо &nbsp;там &nbsp;руки, &nbsp;як &nbsp;слово &nbsp;змива &nbsp;течія, &nbsp;<br>\nТінь &nbsp;хрестата &nbsp;тяжить &nbsp;і &nbsp;лягає &nbsp;на &nbsp;плесо, &nbsp;<br>\nШвидко &nbsp;крутяться &nbsp;очі, &nbsp;мов &nbsp;срібні &nbsp;колеса, &nbsp;<br>\nТо &nbsp;їх &nbsp;вир &nbsp;водяний &nbsp;кружеля. &nbsp;<br>\nІдол &nbsp;котиться &nbsp;вниз. &nbsp;А &nbsp;риба &nbsp;за &nbsp;ним &nbsp;<br>\nКосяками &nbsp;пливе, &nbsp;косяками, &nbsp;<br>\nНіби &nbsp;звуки &nbsp;флояри &nbsp;чи &nbsp;звуки &nbsp;зурни &nbsp;<br>\nЗ &nbsp;глибини &nbsp;підвестись &nbsp;закликають. &nbsp;<br>\nБлискавиці &nbsp;дрімають, &nbsp;попробуй &nbsp;торкнись, &nbsp;<br>\nПростяглося &nbsp;за &nbsp;обрій &nbsp;останнє &nbsp;прокляття; &nbsp;<br>\nБалвохвалець &nbsp;кричав: &nbsp;— &nbsp;Повернись, &nbsp;повернись!.. &nbsp;<br>\nІ &nbsp;набросклую &nbsp;вию &nbsp;згинав &nbsp;перед &nbsp;катом. &nbsp;<br>\nПрокотились &nbsp;громи, &nbsp;бискавки &nbsp;і &nbsp;гроза, &nbsp;<br>\nВпало &nbsp;капище &nbsp;так, &nbsp;як &nbsp;циганське &nbsp;шатро. &nbsp;<br>\nІ &nbsp;повисла &nbsp;над &nbsp;світом &nbsp;гаряча &nbsp;сльоза, &nbsp;<br>\nПролилась &nbsp;не &nbsp;Христова &nbsp;— &nbsp;язичеська &nbsp;кров. &nbsp;<br>\n<br>\n4. &nbsp;<br>\n<br>\nРубали &nbsp;ідолам &nbsp;сиві &nbsp;голови &nbsp;<br>\nПадали &nbsp;падали &nbsp;<br>\nпа-да &nbsp;<br>\nлилися &nbsp;сльози &nbsp;<br>\nІ &nbsp;крик &nbsp;і &nbsp;зойк &nbsp;і &nbsp;стогін &nbsp;<br>\nРіг &nbsp;вибитий &nbsp;із &nbsp;рук &nbsp;<br>\nВина &nbsp;нема &nbsp;<br>\nБенкет &nbsp;бучний &nbsp;бенкет &nbsp;<br>\nКружляння &nbsp;орле &nbsp;і &nbsp;воронний &nbsp;лет &nbsp;<br>\nІ &nbsp;сонце &nbsp;як &nbsp;сльоза &nbsp;<br>\nкотилось &nbsp;по &nbsp;землі &nbsp;<br>\nі &nbsp;висихало &nbsp;<br>\nРубали &nbsp;руки &nbsp;— &nbsp;<br>\nдзвеніли &nbsp;жили &nbsp;<br>\nРубали &nbsp;— &nbsp;<br>\nголови &nbsp;котились &nbsp;по &nbsp;землі &nbsp;<br>\nІ &nbsp;усмішки &nbsp;металися &nbsp;криві &nbsp;<br>\nВуста &nbsp;криві &nbsp;<br>\nросу &nbsp;рясну &nbsp;спивали &nbsp;<br>\nРубали &nbsp;<br>\nТесявернітесявернітесяверні &nbsp;<br>\nОжийте &nbsp;<br>\nКотились &nbsp;голови &nbsp;<br>\nземля &nbsp;кудись &nbsp;котилась &nbsp;<br>\nГолодний &nbsp;крук &nbsp;догнав &nbsp;сльозу &nbsp;<br>\nсклював &nbsp;<br>\nЛише &nbsp;сокири &nbsp;пімстливо &nbsp;світились &nbsp;<br>\nІ &nbsp;гнів &nbsp;Хреста &nbsp;на &nbsp;лезах &nbsp;тих &nbsp;лежав &nbsp;<br>\nЗемля &nbsp;відрубно &nbsp;покотилась &nbsp;у &nbsp;світи &nbsp;<br>\nВід &nbsp;суєти &nbsp;від &nbsp;жаху &nbsp;від &nbsp;мети &nbsp;<br>\nА &nbsp;по &nbsp;дотичній &nbsp;до &nbsp;землі &nbsp;ходив &nbsp;Ісус &nbsp;<br>\nІ &nbsp;тінь &nbsp;за &nbsp;ним &nbsp;мов &nbsp;згусток &nbsp;самоти &nbsp;<br>\nЗапізнивсь &nbsp;на &nbsp;банкет &nbsp;запізнився &nbsp;Амінь &nbsp;<br>\nКожне &nbsp;дерево &nbsp;хрест &nbsp;<br>\nКожна &nbsp;зірка &nbsp;гвіздок &nbsp;<br>\nВідокремилась &nbsp;враз &nbsp;покотилася &nbsp;тінь &nbsp;<br>\nНезавершений &nbsp;крок &nbsp;просотався &nbsp;в &nbsp;пісок &nbsp;<br>\nІ &nbsp;розпачливий &nbsp;плач &nbsp;<br>\nІ &nbsp;воронячий &nbsp;кряч &nbsp;<br>\nІ &nbsp;прокляття &nbsp;<br>\nпрокляття &nbsp;<br>\nпрокляття &nbsp;<br>\n<br>\n5. &nbsp;<br>\n<br>\nВпав &nbsp;останній &nbsp;поганин &nbsp;— &nbsp;<br>\nі &nbsp;човен &nbsp;гойднувся. &nbsp;<br>\nСонна &nbsp;хвиля &nbsp;штовхала &nbsp;його &nbsp;в &nbsp;далечінь. &nbsp;<br>\nІ &nbsp;луна &nbsp;перехрещених &nbsp;чіпко &nbsp;мечів &nbsp;<br>\nТорочилась &nbsp;скорботно, &nbsp;як &nbsp;дим &nbsp;над &nbsp;полями. &nbsp;<br>\nЗалишилась &nbsp;межа &nbsp;там &nbsp;далеко, &nbsp;далеко, &nbsp;<br>\nПростелились &nbsp;дороги &nbsp;в &nbsp;мовчазне &nbsp;небуття; &nbsp;<br>\nІ &nbsp;нависли &nbsp;хрестами &nbsp;осінні &nbsp;лелеки, &nbsp;<br>\nЧовен &nbsp;далі &nbsp;пливе, &nbsp;а &nbsp;вони &nbsp;не &nbsp;летять. &nbsp;<br>\nЇхні &nbsp;очі &nbsp;дрібні, &nbsp;— &nbsp;наче &nbsp;кров &nbsp;захолола, &nbsp;<br>\nПо &nbsp;дві &nbsp;краплі &nbsp;на &nbsp;кожнім &nbsp;висячім &nbsp;хресті. &nbsp;<br>\nА &nbsp;під &nbsp;днище &nbsp;лягали &nbsp;листки &nbsp;золоті, &nbsp;<br>\nБілі &nbsp;лінії &nbsp;знов &nbsp;переходили &nbsp;в &nbsp;кола. &nbsp;<br>\nНепорушність &nbsp;води &nbsp;і &nbsp;пригніченість &nbsp;крил, &nbsp;<br>\nЛише &nbsp;човен &nbsp;пливе &nbsp;по &nbsp;інерції &nbsp;далі; &nbsp;<br>\nДивна &nbsp;тиша &nbsp;приречений &nbsp;човен &nbsp;гойдала &nbsp;<br>\nІ &nbsp;сутулила &nbsp;дужо &nbsp;незримість &nbsp;вітрил. &nbsp;<br>\n<br>\n6. &nbsp;<br>\n<br>\nБілий &nbsp;серп &nbsp;стиска &nbsp;<br>\nневидима &nbsp;рука, &nbsp;<br>\nБілий &nbsp;серп &nbsp;розгулявся &nbsp;на &nbsp;дні &nbsp;Борисфена, &nbsp;<br>\nВипливають &nbsp;підняті &nbsp;химери &nbsp;зелені, &nbsp;<br>\nКонвульсійними &nbsp;пальцями &nbsp;дряпають &nbsp;плесо. &nbsp;<br>\nСрібнотіла &nbsp;русалка &nbsp;сплітає &nbsp;вінок &nbsp;<br>\nІ &nbsp;роса &nbsp;засиха &nbsp;на &nbsp;оголених &nbsp;персах, &nbsp;<br>\nЧує: &nbsp;в &nbsp;неї &nbsp;за &nbsp;спиною &nbsp;скрадливий &nbsp;крок, &nbsp;<br>\nЧує &nbsp;стогін &nbsp;трави &nbsp;під &nbsp;важкими &nbsp;ногами, &nbsp;<br>\nОбернулась &nbsp;— &nbsp;вінок &nbsp;покотивсь &nbsp;по &nbsp;траві, &nbsp;<br>\nНе &nbsp;вінок, &nbsp;а &nbsp;заплетені &nbsp;колом &nbsp;гадюки, &nbsp;<br>\nОбернулась &nbsp;— &nbsp;з &nbsp;недеї &nbsp;вогонь &nbsp;вибігає &nbsp;<br>\nІ &nbsp;тремтливі &nbsp;до &nbsp;неї &nbsp;протягує &nbsp;руки. &nbsp;<br>\nСтогнуть &nbsp;ідоли &nbsp;гостро &nbsp;під &nbsp;лютим &nbsp;серпом, &nbsp;<br>\nДерев’яні &nbsp;вуста &nbsp;щось &nbsp;белькочуть &nbsp;нестямне. &nbsp;<br>\nМоже, &nbsp;серп &nbsp;у &nbsp;набросклих &nbsp;долонях &nbsp;застряне &nbsp;— &nbsp;<br>\nІ &nbsp;протягують &nbsp;руки &nbsp;за &nbsp;білим &nbsp;серпом. &nbsp;<br>\nБоже &nbsp;мій, &nbsp;боже &nbsp;мій, &nbsp;боже &nbsp;мій! &nbsp;<br>\nОй, &nbsp;рубіняться &nbsp;краплі &nbsp;на &nbsp;персах &nbsp;бентежних…. &nbsp;<br>\nХвилі &nbsp;стан &nbsp;охопили, &nbsp;хвилі, &nbsp;— &nbsp;мов &nbsp;неживі, &nbsp;<br>\nТо &nbsp;ж &nbsp;бо &nbsp;хвилі &nbsp;принишклі &nbsp;<br>\nперед &nbsp;богом &nbsp;пожежі. &nbsp;<br>\nПоловина &nbsp;— &nbsp;воді, &nbsp;половина &nbsp;— &nbsp;вогневі, &nbsp;<br>\nДе &nbsp;та &nbsp;грань &nbsp;невловима, &nbsp;<br>\nде &nbsp;той &nbsp;вічний &nbsp;кордон? &nbsp;<br>\nСтегна &nbsp;в &nbsp;воду &nbsp;заглиблені, &nbsp;<br>\nні, &nbsp;не &nbsp;в &nbsp;воду, &nbsp;а &nbsp;в &nbsp;сон. &nbsp;<br>\nМліють &nbsp;перса &nbsp;в &nbsp;обіймах &nbsp;вогню &nbsp;— &nbsp;металевих. &nbsp;<br>\nГострий &nbsp;дотик &nbsp;серпа, &nbsp;ніби &nbsp;лоскіт &nbsp;пробіг, &nbsp;<br>\nПохилилась &nbsp;на &nbsp;воду &nbsp;русалка &nbsp;підтята, &nbsp;<br>\nБог &nbsp;пожежі &nbsp;на &nbsp;воду &nbsp;знесилено &nbsp;ліг, &nbsp;<br>\nШепотів &nbsp;у &nbsp;обіймах &nbsp;останні &nbsp;прокляття. &nbsp;<br>\n<br>\n7. &nbsp;<br>\n<br>\nСлово &nbsp;дударя: &nbsp;<br>\n—На &nbsp;дерев’яній &nbsp;флейті &nbsp;заклинаю &nbsp;світ, &nbsp;<br>\nНіхто &nbsp;не &nbsp;відгукнувсь &nbsp;на &nbsp;мої &nbsp;звуки, &nbsp;<br>\nЛише &nbsp;жало &nbsp;іржавої &nbsp;гадюки &nbsp;<br>\nБлищало &nbsp;тускло &nbsp;в &nbsp;молодій &nbsp;росі. &nbsp;<br>\nТо &nbsp;не &nbsp;роса &nbsp;— &nbsp;кругом &nbsp;одна &nbsp;отрута, &nbsp;<br>\nІ &nbsp;мертве &nbsp;сонце &nbsp;на &nbsp;траві &nbsp;лежало, &nbsp;<br>\nІ &nbsp;райдуги &nbsp;покручені, &nbsp;мов &nbsp;спрути, &nbsp;<br>\nЧервоні &nbsp;мацаки, &nbsp;неначе &nbsp;жала, &nbsp;<br>\nУ &nbsp;мертве &nbsp;сонце &nbsp;повтикали. &nbsp;<br>\nНіщо &nbsp;не &nbsp;ворухнулося. &nbsp;<br>\nП &nbsp;р &nbsp;о &nbsp;к &nbsp;л &nbsp;я &nbsp;т &nbsp;т &nbsp;я &nbsp;! &nbsp;<br>\nЯ &nbsp;не &nbsp;чаклун. &nbsp;Я &nbsp;просто &nbsp;хочу &nbsp;жить. &nbsp;<br>\nІ &nbsp;раптом, &nbsp;ніби &nbsp;язики &nbsp;з &nbsp;багаття, &nbsp;<br>\nПовиповзало &nbsp;звідусюди &nbsp;гаддя. &nbsp;<br>\nЯ &nbsp;сам &nbsp;собі &nbsp;здавався &nbsp;вже &nbsp;чужим, &nbsp;<br>\nСліпим &nbsp;знаряддям &nbsp;невідомих &nbsp;сил. &nbsp;<br>\nНавколо &nbsp;множаться &nbsp;гадючі &nbsp;голоси, &nbsp;<br>\nХвалу &nbsp;співають &nbsp;— &nbsp;я &nbsp;акомпаную. &nbsp;<br>\nІ &nbsp;звуки &nbsp;тишу, &nbsp;ніби &nbsp;храм, &nbsp;руйнують, &nbsp;<br>\nА &nbsp;від &nbsp;богів &nbsp;лишався &nbsp;тільки &nbsp;прах, &nbsp;<br>\nЯкий &nbsp;у &nbsp;снах &nbsp;моїх &nbsp;завіяний &nbsp;ночує… &nbsp;<br>\nТак &nbsp;ідоли &nbsp;лежать &nbsp;на &nbsp;дні &nbsp;Д &nbsp;н &nbsp;і &nbsp;п &nbsp;р &nbsp;а, &nbsp;<br>\nКричать &nbsp;вони, &nbsp;а &nbsp;їх &nbsp;ніхто &nbsp;не &nbsp;чує, &nbsp;<br>\nБо &nbsp;розпач &nbsp;їх &nbsp;змивається &nbsp;водою, &nbsp;<br>\nА &nbsp;крик &nbsp;божественний &nbsp;в &nbsp;незвідане &nbsp;тече… &nbsp;<br>\nЛише &nbsp;веслом &nbsp;рибалка, &nbsp;як &nbsp;ключем, &nbsp;<br>\nВідчинить &nbsp;воду &nbsp;і &nbsp;в &nbsp;глибінь &nbsp;загляне: &nbsp;<br>\nЗ &nbsp;тамтого &nbsp;дна &nbsp;на &nbsp;стогін &nbsp;океану &nbsp;<br>\nГадюкозвивно &nbsp;водорослі &nbsp;гнуться &nbsp;<br>\nІ &nbsp;пнуться &nbsp;вгору… &nbsp;<br>\nначе &nbsp;слово &nbsp;в &nbsp;хорі, &nbsp;<br>\nТіла &nbsp;сполучені &nbsp;єдиним &nbsp;вірним &nbsp;рухом. &nbsp;<br>\nРибалка &nbsp;схопить &nbsp;лиш &nbsp;краєчком &nbsp;вуха &nbsp;<br>\nРозтягнутеє &nbsp;ідольське &nbsp;прокляття. &nbsp;<br>\nП &nbsp;р &nbsp;о &nbsp;к &nbsp;л &nbsp;я &nbsp;т &nbsp;т &nbsp;я! &nbsp;<br>\nЯ &nbsp;заклинаю &nbsp;світ: &nbsp;<br>\nБез &nbsp;мене &nbsp;лопотітимуть &nbsp;тополі &nbsp;<br>\nІ &nbsp;келих &nbsp;місячний, &nbsp;роздріблений &nbsp;на &nbsp;шріт, &nbsp;<br>\nПосиплеться &nbsp;схвильовано &nbsp;із &nbsp;віт, &nbsp;<br>\nВпаде &nbsp;на &nbsp;воду &nbsp;— &nbsp;буде &nbsp;келих &nbsp;знову. &nbsp;<br>\nЗерно &nbsp;пшеничне &nbsp;вирветься &nbsp;з &nbsp;неволі, &nbsp;<br>\nРозірве &nbsp;сон, &nbsp;немов &nbsp;німоту, &nbsp;слово, &nbsp;<br>\nПромацає &nbsp;корінням &nbsp;суть &nbsp;землі &nbsp;<br>\nІ &nbsp;зосередить &nbsp;силу &nbsp;в &nbsp;собі &nbsp;знову. &nbsp;<br>\nТіла &nbsp;гадючі, &nbsp;зв’язані &nbsp;в &nbsp;кулі, &nbsp;<br>\nЯк &nbsp;хмиз &nbsp;сухий, &nbsp;чекатимуть &nbsp;на &nbsp;спалах. &nbsp;<br>\nЗемля… &nbsp;земля &nbsp;мене &nbsp;приспала… &nbsp;<br>\nЗаграв &nbsp;на &nbsp;флейті &nbsp;відчаю &nbsp;мотив &nbsp;<br>\nІ &nbsp;непомітно &nbsp;землю &nbsp;розбудив. &nbsp;<br>\n<br>\n8. &nbsp;<br>\n<br>\nЗійшов &nbsp;із &nbsp;кручі &nbsp;В &nbsp;о &nbsp;л &nbsp;о &nbsp;д &nbsp;и &nbsp;м &nbsp;и &nbsp;р, &nbsp;<br>\nСтав &nbsp;на &nbsp;коліна &nbsp;у &nbsp;воді. &nbsp;<br>\nЧолом &nbsp;об &nbsp;воду &nbsp;об &nbsp;дніпровську, &nbsp;<br>\nЧолом &nbsp;гарячим &nbsp;б’є, &nbsp;чолом: &nbsp;<br>\n— &nbsp;О &nbsp;господи &nbsp;мій, &nbsp;тоскно, &nbsp;тоскно, &nbsp;<br>\nМоє &nbsp;прокляття &nbsp;потекло, &nbsp;<br>\nІ &nbsp;хрест &nbsp;поплив &nbsp;у &nbsp;море &nbsp;синє… &nbsp;<br>\nЯк &nbsp;сонцем &nbsp;вибуха &nbsp;росина, &nbsp;<br>\nТак &nbsp;гнівом &nbsp;вибухли &nbsp;вуста, &nbsp;— &nbsp;<br>\nОгненну &nbsp;«біблію» &nbsp;листа, &nbsp;<br>\nВірніше, &nbsp;наливну &nbsp;калину &nbsp;<br>\nРука &nbsp;владики: &nbsp;<br>\n— &nbsp;Це &nbsp;перша &nbsp;крапля… &nbsp;Крик &nbsp;у &nbsp;ній! &nbsp;<br>\nХіба &nbsp;не &nbsp;боляче &nbsp;мені? &nbsp;<br>\nА &nbsp;може, &nbsp;з &nbsp;мене? &nbsp;— &nbsp;Ні, &nbsp;не &nbsp;з &nbsp;мене! &nbsp;<br>\nТа &nbsp;кров &nbsp;з &nbsp;моїх &nbsp;очей &nbsp;тече. &nbsp;<br>\nВесною &nbsp;слізоньки &nbsp;зелені. &nbsp;<br>\nПроте &nbsp;як &nbsp;сонце &nbsp;припече &nbsp;— &nbsp;<br>\nТо &nbsp;й &nbsp;бджоли &nbsp;затінок &nbsp;шукають… &nbsp;<br>\nА &nbsp;хрест &nbsp;пливе. &nbsp;Як &nbsp;в &nbsp;леті &nbsp;збитий, &nbsp;<br>\nСтрумує &nbsp;за &nbsp;водою &nbsp;птах… &nbsp;<br>\nГірка &nbsp;калина &nbsp;на &nbsp;вустах, &nbsp;<br>\nКоли &nbsp;вона &nbsp;не &nbsp;капа &nbsp;з &nbsp;китиць. &nbsp;<br>\nПерекосило &nbsp;губи &nbsp;кату, &nbsp;<br>\nПроте &nbsp;сокира &nbsp;не &nbsp;тремтить; &nbsp;<br>\nВже &nbsp;знову &nbsp;голову &nbsp;чолату &nbsp;<br>\nНесуть &nbsp;по-ідольськи &nbsp;топить… &nbsp;<br>\n<br>\n9. &nbsp;<br>\n<br>\nЯк &nbsp;помело, &nbsp;так &nbsp;помело, &nbsp;<br>\nЯк &nbsp;вимело, &nbsp;лиш &nbsp;тінь &nbsp;зосталась, &nbsp;<br>\nБо &nbsp;з &nbsp;голови &nbsp;все &nbsp;починалось. &nbsp;<br>\nШукаючи &nbsp;на &nbsp;виї &nbsp;зламу, &nbsp;<br>\nДе &nbsp;смерть &nbsp;значилася &nbsp;вузлом… &nbsp;<br>\nБлагословлялось &nbsp;все &nbsp;хрестом! &nbsp;<br>\n<br>\n\n\n\n<br><br>\n"
}