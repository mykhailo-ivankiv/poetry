{
  "author": "8k3BQM0NT",
  "id": "F_FNYp1o",
  "title": "ГІМН ПЕРЕД СВІТАННЯМ",
  "link": "metrs_poem.php?poem=16003",
  "html": "\n<h4></h4>\n\n<a href=\"/metrs.php?id=140&amp;type=tvorch\" class=\"redhr1\">Творчість</a> |\n<a href=\"/metrs.php?id=140&amp;type=biogr\" class=\"redhr1\">Біографія</a> |\n<a href=\"/metrs.php?id=140&amp;type=critiques\" class=\"redhr1\">Критика</a>\n\n<h4>ГІМН ПЕРЕД СВІТАННЯМ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПохмурі &nbsp;дні, &nbsp;суворі &nbsp;дні, &nbsp;<br>\nщо &nbsp;гіркотою &nbsp;налили &nbsp;пісні, &nbsp;<br>\nтривожними &nbsp;питаннями &nbsp;лягають &nbsp;на &nbsp;уста, &nbsp;<br>\nвкривають &nbsp;обрії, &nbsp;мов &nbsp;непрозора &nbsp;мла &nbsp;густа, &nbsp;<br>\nпримарами &nbsp;карають &nbsp;нас &nbsp;у &nbsp;сні &nbsp;<br>\nпохмурі &nbsp;дні, &nbsp;суворі &nbsp;дні. &nbsp;<br>\nГарячкою &nbsp;попалені &nbsp;шепочуть &nbsp;губи: &nbsp;<br>\nщо &nbsp;буде? &nbsp;<br>\nДаремно &nbsp;торгає &nbsp;рука &nbsp;вузли &nbsp;кошлаві, &nbsp;<br>\nдаремно &nbsp;грубу &nbsp;петлю &nbsp;рве, &nbsp;що &nbsp;шию &nbsp;давить. &nbsp;<br>\nУсюди &nbsp;<br>\nблукаючи &nbsp;в &nbsp;нестямі, &nbsp;зір &nbsp;дороги &nbsp;губить. &nbsp;<br>\n<br>\nПохмурі &nbsp;дні, &nbsp;суворі &nbsp;дні, &nbsp;<br>\nзмаганнями &nbsp;вантажні &nbsp;та &nbsp;грізні, &nbsp;<br>\nнемов &nbsp;їдкою &nbsp;ржою, &nbsp;до &nbsp;нутра &nbsp;гризуть &nbsp;серця. &nbsp;<br>\nЗловісна &nbsp;небезпеки &nbsp;тінь &nbsp;не &nbsp;покида &nbsp;лиця, &nbsp;<br>\nхвилини, &nbsp;мов &nbsp;хомут, &nbsp;стають &nbsp;тісні. &nbsp;<br>\nБурхливий &nbsp;вітер &nbsp;видирає &nbsp;сторінки &nbsp;з &nbsp;книжок &nbsp;<br>\nі &nbsp;розвіває &nbsp;вчених &nbsp;слів &nbsp;скарби, &nbsp;немов &nbsp;лубок, &nbsp;<br>\nтонких &nbsp;співців &nbsp;тонкі &nbsp;пісні. &nbsp;<br>\n<br>\nРозсипуються &nbsp;срібні &nbsp;строфи, &nbsp;наче &nbsp;попіл, &nbsp;<br>\nа &nbsp;мудрість &nbsp;<br>\nвід &nbsp;старості &nbsp;трухляву &nbsp;викидають &nbsp;з &nbsp;дому, &nbsp;<br>\nмов &nbsp;барахло, &nbsp;що &nbsp;непотрібне &nbsp;вже &nbsp;нікому. &nbsp;<br>\nЛиш &nbsp;кудли &nbsp;<br>\nтуманів &nbsp;подув &nbsp;чеше &nbsp;й &nbsp;тане &nbsp;все &nbsp;в &nbsp;розтопі. &nbsp;<br>\nІ &nbsp;нігтями &nbsp;тверде &nbsp;життя. &nbsp;<br>\nУсе &nbsp;немов &nbsp;без &nbsp;глузду, &nbsp;без &nbsp;пуття. &nbsp;<br>\nЗневіри &nbsp;трійло &nbsp;свердлом &nbsp;точить &nbsp;мозок &nbsp;аж &nbsp;до &nbsp;дна, &nbsp;<br>\nчи &nbsp;явиться &nbsp;сліпим &nbsp;очам &nbsp;дорога &nbsp;хоч &nbsp;одна, &nbsp;<br>\nчи &nbsp;знайдемо &nbsp;одне &nbsp;хоч &nbsp;вороття, &nbsp;<br>\nщоби &nbsp;перемогти &nbsp;життя. &nbsp;<br>\n<br>\nТа &nbsp;знову &nbsp;проростає &nbsp;творчих &nbsp;сил &nbsp;змагання, &nbsp;<br>\nмов &nbsp;стебла &nbsp;<br>\nтрави &nbsp;з-під &nbsp;моху. &nbsp;<br>\nВ &nbsp;родильних &nbsp;болях &nbsp;в’ється &nbsp;світ, &nbsp;<br>\nщоб &nbsp;породити &nbsp;з &nbsp;попелу &nbsp;нову &nbsp;епоху. &nbsp;<br>\nДо &nbsp;неба &nbsp;<br>\nзліта &nbsp;похмурий &nbsp;гімн &nbsp;перед &nbsp;ясним &nbsp;світанням. &nbsp;<br>\n<br>\n<br><br><em>1932</em>\n\n\n<br><br>\n"
}