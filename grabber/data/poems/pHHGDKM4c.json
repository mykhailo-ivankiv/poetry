{
  "author": "vKtquhYw",
  "id": "pHHGDKM4c",
  "title": "НЕОБОРИМА ГАРМАДА (Взором древнього поета)",
  "link": "metrs_poem.php?poem=8919",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>НЕОБОРИМА ГАРМАДА (Взором древнього поета)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nІде &nbsp;вона, &nbsp;іде &nbsp;полуднява &nbsp;гармада,<br>\nІ &nbsp;згорда &nbsp;слухає, &nbsp;як &nbsp;стогне &nbsp;океан<br>\nПід &nbsp;нею... &nbsp;Бог &nbsp;новий &nbsp;летить &nbsp;із &nbsp;пельки &nbsp;ада<br>\nІз &nbsp;тисяччю &nbsp;громів &nbsp;і &nbsp;брязкотом &nbsp;кайдан, &nbsp;-<br>\nПливуча &nbsp;гармиза &nbsp;страшної &nbsp;цитаделі<br>\n(Ніколи &nbsp;океан &nbsp;такої &nbsp;не &nbsp;видав<br>\nЗ &nbsp;давен &nbsp;давнезних, &nbsp;як &nbsp;розбою &nbsp;вік &nbsp;настав)<br>\nНеоборимою &nbsp;її &nbsp;звуть &nbsp;многі &nbsp;землі,<br>\nІ &nbsp;прізвище &nbsp;таке &nbsp;не &nbsp;всує &nbsp;дано &nbsp;їй:<br>\nСтрашна &nbsp;вона &nbsp;й &nbsp;морській &nbsp;хвилястій &nbsp;глибині.<br>\nТремтить &nbsp;і &nbsp;сам &nbsp;Нептун. &nbsp;Він &nbsp;стиха &nbsp;підіймає<br>\nНа &nbsp;раменах &nbsp;міцних &nbsp;нелюдський &nbsp;сей &nbsp;тягар<br>\nІ, &nbsp;не &nbsp;хапаючись, &nbsp;несе: &nbsp;бо &nbsp;добре &nbsp;знає,<br>\nЩо &nbsp;смерть &nbsp;у &nbsp;тягарі &nbsp;тому &nbsp;про &nbsp;всяку &nbsp;твар.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nОце &nbsp;ж &nbsp;вона &nbsp;стоїть &nbsp;уже &nbsp;перед &nbsp;очима<br>\nУ &nbsp;тебе, &nbsp;острове &nbsp;щасливий, &nbsp;всіх &nbsp;морей<br>\nВладико! &nbsp;І &nbsp;тобі &nbsp;грозить &nbsp;вся &nbsp;дика &nbsp;сила,<br>\nВеликосердному, &nbsp;що &nbsp;знявсь &nbsp;понад &nbsp;людей.<br>\nБіда &nbsp;народові &nbsp;твойму, &nbsp;що &nbsp;народився<br>\nНа &nbsp;волі! &nbsp;Он, &nbsp;стоїть &nbsp;і &nbsp;стоючи &nbsp;яриться<br>\nЧудовище &nbsp;в &nbsp;бою &nbsp;кривавім &nbsp;огняне,<br>\nЩо &nbsp;на &nbsp;тебе &nbsp;дощем &nbsp;і &nbsp;бомб &nbsp;і &nbsp;куль &nbsp;ригає...<br>\nХто &nbsp;в &nbsp;тебе &nbsp;той &nbsp;клейнод &nbsp;із &nbsp;рук &nbsp;рвав &nbsp;силоміцно,<br>\nЩо &nbsp;він &nbsp;тебе &nbsp;царем &nbsp;імперій &nbsp;нарядив?<br>\nЧи &nbsp;ти &nbsp;ж &nbsp;не &nbsp;сам &nbsp;ізверг &nbsp;неволю &nbsp;віковічно<br>\nІ &nbsp;гордих &nbsp;королів &nbsp;під &nbsp;право &nbsp;нахилив?<br>\nХіба &nbsp;ж &nbsp;не &nbsp;хартія &nbsp;велика &nbsp;поробила<br>\nВ &nbsp;тебе &nbsp;громадськими &nbsp;мужами &nbsp;королів,<br>\nЦарями &nbsp;ж &nbsp;розуму &nbsp;твого &nbsp;постановила<br>\nНа &nbsp;сходах &nbsp;вічових &nbsp;сходатаїв-мужів?<br>\nА &nbsp;горде &nbsp;паруса &nbsp;на &nbsp;всіх &nbsp;морях &nbsp;гетьманство<br>\nХіба &nbsp;завоював &nbsp;єси &nbsp;не &nbsp;в &nbsp;хижаків?<br>\nХіба &nbsp;не &nbsp;в &nbsp;боротьбі &nbsp;придибав &nbsp;собі &nbsp;ти &nbsp;панство<br>\nНад &nbsp;мілійонами &nbsp;завзятих &nbsp;вояків?<br>\nКому &nbsp;ж &nbsp;ти &nbsp;дякуєш &nbsp;за &nbsp;се?.. &nbsp;О, &nbsp;червонійте,<br>\nЯзики &nbsp;світові! &nbsp;Самі &nbsp;себе &nbsp;судіте...<br>\nКому &nbsp;ж, &nbsp;як &nbsp;не &nbsp;мечу &nbsp;та &nbsp;розуму &nbsp;свойму?<br>\nНещасний &nbsp;острове! &nbsp;дивись &nbsp;на &nbsp;сю &nbsp;нову<br>\nМашину &nbsp;адову, &nbsp;що &nbsp;полом'є &nbsp;ригає:<br>\nСе &nbsp;вже &nbsp;прийшов &nbsp;кінець &nbsp;тій &nbsp;славі, &nbsp;тій &nbsp;хвалі,<br>\nЩо &nbsp;розливалась &nbsp;скрізь &nbsp;по &nbsp;воді &nbsp;й &nbsp;по &nbsp;землі.<br>\nНа &nbsp;тебе &nbsp;боязко &nbsp;ввесь &nbsp;глобус &nbsp;позирає,<br>\nДо &nbsp;тебе &nbsp;розуми &nbsp;високі &nbsp;всі &nbsp;летять,<br>\nЗа &nbsp;твій &nbsp;упадок &nbsp;всі &nbsp;благі &nbsp;серця &nbsp;болять.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nСпоглянув &nbsp;з &nbsp;небесі &nbsp;на &nbsp;землю &nbsp;всемогущий<br>\nІ &nbsp;бачать &nbsp;- &nbsp;вороги &nbsp;конець &nbsp;твій &nbsp;неминущий<br>\nЛевами &nbsp;на &nbsp;флагах &nbsp;віщують &nbsp;всій &nbsp;землі.<br>\nЧи &nbsp;то &nbsp;ж &nbsp;мій &nbsp;Альбіон &nbsp;погибне &nbsp;від &nbsp;неситих?<br>\nЧи &nbsp;то &nbsp;ж &nbsp;дам &nbsp;погубить &nbsp;героїв &nbsp;знаменитих<br>\nІ &nbsp;волю &nbsp;потопить &nbsp; &nbsp;в &nbsp;безодній &nbsp;глибині?<br>\nЧи &nbsp;то &nbsp;ж &nbsp;я &nbsp;від &nbsp;лихих &nbsp;останню &nbsp;оборону<br>\nГубити &nbsp;по &nbsp;світах &nbsp;тиранам &nbsp;попущу<br>\nІ &nbsp;попуском &nbsp;моїм &nbsp;троїстую &nbsp;корону<br>\nНа &nbsp;голові &nbsp;в &nbsp;ченця-сіпаки &nbsp;освящу?<br>\nРече &nbsp;- &nbsp;і &nbsp;бурний &nbsp;дух &nbsp;розніс &nbsp;необориму<br>\nПо &nbsp;чотриьох &nbsp;вітрах: &nbsp;Мадріду &nbsp;знак &nbsp;і &nbsp;Риму.\n\n\n<br><br>\n"
}