{
  "author": "ZkCcODBf",
  "id": "lOe0j_cJ",
  "title": "ІІІ Анданте. Маєстатичні сатурналії",
  "link": "/metrs_poem.php?poem=19523",
  "html": "\n<h4></h4>\n\n<a href=\"/metrs.php?id=719&amp;type=tvorch\" class=\"redhr1\">Творчість</a> |\n<a href=\"/metrs.php?id=719&amp;type=biogr\" class=\"redhr1\">Біографія</a> |\n<a href=\"/metrs.php?id=719&amp;type=critiques\" class=\"redhr1\">Критика</a>\n\n<h4>ІІІ Анданте. Маєстатичні сатурналії</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПерший &nbsp;голос<br>\nДругий &nbsp;голос<br>\nТретій &nbsp;голос<br>\nЧетвертий &nbsp;голос<br>\n<br>\nА &nbsp;тепер &nbsp;– &nbsp;тільки &nbsp;сад, &nbsp;як &nbsp;непам’ять, &nbsp;у &nbsp;всесвітньому &nbsp;домі &nbsp;<br>\nтвоїм.<br>\nСад &nbsp;садити &nbsp;– &nbsp;як &nbsp;дім &nbsp;запалити, &nbsp;тож &nbsp;одвічний &nbsp;свій &nbsp;сад &nbsp;запалім.<br>\nДім &nbsp;– &nbsp;як &nbsp;сад &nbsp;твій, &nbsp;і &nbsp;що &nbsp;тобі &nbsp;треба &nbsp;– &nbsp;поразки?<br>\nУ &nbsp;соборі &nbsp;літанія &nbsp;лине &nbsp;твоя...<br>\nУ &nbsp;божественнім &nbsp;храмі &nbsp;молилась &nbsp;не &nbsp;раз &nbsp;ти.<br>\nАле &nbsp;змила &nbsp;молитву &nbsp;із &nbsp;лику &nbsp;віків &nbsp;течія.<br>\nНаслухай, &nbsp;наслухай &nbsp;же &nbsp;маленьку &nbsp;нічну &nbsp;серенаду.<br>\nНаслухай, &nbsp;наслухай &nbsp;же &nbsp;вітальну &nbsp;божественну &nbsp;ніч.<br>\nДвоє &nbsp;ніжних &nbsp;дерев &nbsp;із &nbsp;померлого &nbsp;саду &nbsp;– &nbsp;в &nbsp;сяйві &nbsp;свіч.<br>\nПЕРШИЙ &nbsp;ГОЛОС. &nbsp;Поночі &nbsp;він &nbsp;схопився &nbsp;і &nbsp;заплакав. &nbsp;Йому<br>\nввижалися &nbsp;вічні &nbsp;сліпці, &nbsp;які &nbsp;простують &nbsp;у &nbsp;вічність &nbsp;із &nbsp;своїми<br>\nсліпими &nbsp;поводирями. &nbsp;Вічні &nbsp;сліпці, &nbsp;транзитні.<br>\nДві &nbsp;ріки &nbsp;злилися &nbsp;водно &nbsp;й &nbsp;завирували &nbsp;довкола.<br>\nГолова &nbsp;оберталася &nbsp;довкола &nbsp;своєї &nbsp;осі, &nbsp;як &nbsp;глобус...<br>\nНа &nbsp;синьому &nbsp;тлі &nbsp;глобуса &nbsp;застигали &nbsp;вітрильники, &nbsp;простували<br>\nсходинками &nbsp;паперті &nbsp;до &nbsp;неба &nbsp;білосніжні &nbsp;собори &nbsp;із &nbsp;золотими<br>\nглобусами &nbsp;бань.<br>\nО &nbsp;саде &nbsp;душі &nbsp;моєї, &nbsp;соборе!<br>\n<br>\nДРУГИЙ &nbsp;ГОЛОС. &nbsp;А &nbsp;соборні &nbsp;свічуи &nbsp;співають &nbsp;– &nbsp;„Ісайя!”<br>\nЗабутому &nbsp;саду, &nbsp;соборному &nbsp;саду &nbsp;– &nbsp;„Ісайя!”<br>\nСобор, &nbsp;наче &nbsp;свічка &nbsp;соборна, &nbsp;горить &nbsp;і &nbsp;згасає.<br>\nІсайя!<br>\nІ &nbsp;білість &nbsp;зимова &nbsp;– &nbsp;викрита &nbsp;змова.<br>\nІ &nbsp;стан &nbsp;твій, &nbsp;і &nbsp;голос, &nbsp;молитва &nbsp;і &nbsp;мова.<br>\nЯк &nbsp;викрита &nbsp;змова &nbsp;– &nbsp;зима &nbsp;злотосяйна.<br>\nІсайя, &nbsp;ликуй &nbsp;же &nbsp;о &nbsp;діво!<br>\nІсайя!<br>\nСоборні &nbsp;свічки &nbsp;розгоряються &nbsp;й &nbsp;гаснуть...<br>\nЗакінчуйте &nbsp;вчасно! &nbsp;Закінчуйте &nbsp;вчасно!<br>\nТа &nbsp;б’ється &nbsp;ріка &nbsp;в &nbsp;білий &nbsp;берег &nbsp;зимовий.<br>\nІ &nbsp;на &nbsp;плащаниці &nbsp;твій &nbsp;лик &nbsp;пурпуровий.<br>\nА &nbsp;ми &nbsp;потонули &nbsp;в &nbsp;невірі, &nbsp;зневірі,<br>\nНавчіте &nbsp;нас &nbsp;мови, &nbsp;о &nbsp;птахи &nbsp;і &nbsp;звірі.<br>\nВ &nbsp;саду, &nbsp;в &nbsp;Пантеоні &nbsp;дерева &nbsp;стинають.<br>\nЦе &nbsp;вічна &nbsp;Голгота, &nbsp;наш &nbsp;сад &nbsp;Гетсиманський, &nbsp;кого &nbsp;розпинають?<br>\n<br>\nТРЕТІЙ &nbsp;ГОЛОС. &nbsp;Уночі &nbsp;до &nbsp;мене &nbsp;прийшов &nbsp;Бог, &nbsp;сяючий, &nbsp;як &nbsp;сад. &nbsp;У<br>\nбілому, &nbsp;як &nbsp;собор. &nbsp;Я &nbsp;не &nbsp;смів &nbsp;і &nbsp;глянути &nbsp;йому &nbsp;у &nbsp;вічі.<br>\nПрийшов &nbsp;до &nbsp;мене &nbsp;Бог, &nbsp;а &nbsp;може, &nbsp;то &nbsp;був &nbsp;усесвітній &nbsp;нічник.<br>\nСад &nbsp;упав &nbsp;на &nbsp;коліна.<br>\nІ &nbsp;я &nbsp;на &nbsp;коліна &nbsp;упав, &nbsp;наче &nbsp;сад.<br>\n<br>\nЧЕТВЕРТИЙ &nbsp;ГОЛОС. &nbsp;У &nbsp;саду &nbsp;– &nbsp;тиша. &nbsp;У &nbsp;саду &nbsp;– &nbsp;тихий &nbsp;блюз &nbsp;од<br>\nпочатку &nbsp;світа.<br>\nЯк &nbsp;початок &nbsp;од &nbsp;стін.<br>\nІ &nbsp;тоді &nbsp;я &nbsp;збагнув, &nbsp;кого &nbsp;мені &nbsp;не &nbsp;вистачало &nbsp;все &nbsp;життя.<br>\nПустелі?<br>\nНі.<br>\nНе &nbsp;вистачало &nbsp;голосу &nbsp;Господнього &nbsp;– &nbsp;для &nbsp;всесвітнього &nbsp;нічника,<br>\nі &nbsp;голосу &nbsp;голосів, &nbsp;і &nbsp;пісні &nbsp;пісень.<br>\nОпівдні &nbsp;віку, &nbsp;в &nbsp;полуденний &nbsp;скін &nbsp;св. &nbsp;Себастьяна... &nbsp;<br>\n\n\n\n<br><br>\n"
}