{
  "author": "vKtquhYw",
  "id": "wSMDL-2r",
  "title": "ДО ПІДКАРПАТНИХ ЗЕМЛЯКІВ",
  "link": "metrs_poem.php?poem=8697",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>ДО ПІДКАРПАТНИХ ЗЕМЛЯКІВ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nБезгрішний &nbsp;ваш &nbsp;гримить &nbsp;з &nbsp;Олімпу, &nbsp;з &nbsp;Ватікана.<br>\nОстанній &nbsp;се &nbsp;вже &nbsp;грім, &nbsp;остання &nbsp;вже &nbsp;й &nbsp;омана<br>\nПро &nbsp;мляві &nbsp;розуми, &nbsp;про &nbsp;боязкі &nbsp;серця,<br>\nРоботу &nbsp;польських &nbsp;шкіл, &nbsp;науку &nbsp;лжи &nbsp;отця...<br>\nХилітесь &nbsp;під &nbsp;свого &nbsp;тіароносця-пана,<br>\nЩо &nbsp;вбогу &nbsp;й &nbsp;темну &nbsp;Русь &nbsp;наваживсь &nbsp;до &nbsp;конця<br>\nВ &nbsp;ляхву &nbsp;перевернуть, &nbsp;- &nbsp;первоцвіт &nbsp;християнства<br>\nВ &nbsp;пустоцвіт &nbsp;обернуть, &nbsp;на &nbsp;втіху &nbsp;тунеядства.<br>\n<br>\n &nbsp; &nbsp; &nbsp; &nbsp; &nbsp;ІІ<br>\nХилітесь &nbsp;під &nbsp;його: &nbsp;бо &nbsp;вас &nbsp;од &nbsp;казаків,<br>\nЩо &nbsp;ви &nbsp;так &nbsp;славите, &nbsp;Ян &nbsp;з &nbsp;Дуклі &nbsp;слобонив:<br>\nУ &nbsp;хмарах &nbsp;бернардин &nbsp;навколішках &nbsp;молився,<br>\nІ &nbsp;- &nbsp;чудо! &nbsp;Вами &nbsp;Хміль &nbsp;римлянам &nbsp;поступився...<br>\nЖивих &nbsp;вас &nbsp;і &nbsp;мерців, &nbsp;як &nbsp;липину &nbsp;лупив,<br>\nІ &nbsp;лупом &nbsp;за &nbsp;поход &nbsp;з &nbsp;Ордою &nbsp;розплатився,<br>\nІ &nbsp;не &nbsp;пішли &nbsp;в &nbsp;ясир &nbsp;ви &nbsp;хижій &nbsp;Татарві,<br>\nА &nbsp;підклонилися &nbsp;латиненій &nbsp;Ляхві.<br>\n<br>\n &nbsp; &nbsp; &nbsp; &nbsp; &nbsp;ІІІ<br>\nХилітеся &nbsp;ж: &nbsp;бо &nbsp;вже &nbsp;давненько &nbsp;базиляне<br>\nРимлянам &nbsp;оддали &nbsp;насліддє &nbsp;православне.<br>\nА &nbsp;ви &nbsp;чого &nbsp;ждете? &nbsp;Не &nbsp;встане &nbsp;вже &nbsp;козак<br>\nДо &nbsp;шарпання &nbsp;Ляхви, &nbsp;не &nbsp;скличе &nbsp;гайдамак<br>\nНа &nbsp;подвигі &nbsp;святі, &nbsp;- &nbsp;ті, &nbsp;що &nbsp;кобзарство &nbsp;нянче,<br>\nПідходючи &nbsp;під &nbsp;ваш &nbsp;до &nbsp;ворохобень &nbsp;смак,<br>\nВас &nbsp;вивчило &nbsp;хвалить, &nbsp;як &nbsp;хвалить &nbsp;шляхта &nbsp;польська<br>\nВсе, &nbsp;що &nbsp;в &nbsp;Москві &nbsp;орда &nbsp;чинила &nbsp;запорозька.<br>\n<br>\n &nbsp; &nbsp; &nbsp; &nbsp; &nbsp;ІV<br>\nПогибла &nbsp;й &nbsp;путь &nbsp;того, &nbsp;кого &nbsp;наш &nbsp;люд &nbsp;прокляв,<br>\nЯк &nbsp;до &nbsp;своїх &nbsp;братів, &nbsp;московців &nbsp;утікав.<br>\nМіж &nbsp;ними &nbsp;в &nbsp;гоголя &nbsp;раріг &nbsp;переродився.<br>\nВ &nbsp;повазі &nbsp;й &nbsp;красоті &nbsp;невиданій &nbsp;з'явився,<br>\nА &nbsp;вас &nbsp;із &nbsp;вашими &nbsp;піснями &nbsp;занедбав,<br>\nЩо &nbsp;в &nbsp;темного &nbsp;сліпий, &nbsp;сліпуючи, &nbsp;навчився,<br>\nІ &nbsp;ми &nbsp;з &nbsp;ним &nbsp;славимо &nbsp;потужну &nbsp;й &nbsp;чесну &nbsp;Русь, &nbsp;-<br>\nХто &nbsp;предків &nbsp;під &nbsp;Ляхом &nbsp;і &nbsp;старини &nbsp;не &nbsp;збувсь.<br>\n<br>\n &nbsp; &nbsp; &nbsp; &nbsp; &nbsp;V<br>\nВи &nbsp;ж, &nbsp;бідолахи, &nbsp;вже &nbsp;давно &nbsp;позабували,<br>\nЩо &nbsp;віри &nbsp;пращури &nbsp;\"від &nbsp;папи &nbsp;не &nbsp;приймали\".<br>\nТепер &nbsp;вам &nbsp;совісті &nbsp;мутної &nbsp;господар<br>\nДарує &nbsp;целібат &nbsp;і &nbsp;римський &nbsp;календар,<br>\nЩоб &nbsp;на &nbsp;чуже &nbsp;гніздо &nbsp;зозулями &nbsp;чигали...<br>\nПодякуйте &nbsp;йому &nbsp;за &nbsp;сей &nbsp;спасенний &nbsp;дар:<br>\nБо &nbsp;певно &nbsp;будете &nbsp;на &nbsp;небі &nbsp;раювати,<br>\nА &nbsp;на &nbsp;землі &nbsp;\"ляхом &nbsp;з &nbsp;ляхами &nbsp;вирубати\".<br>\n<br>\n &nbsp; &nbsp; &nbsp; &nbsp; &nbsp;VІ<br>\nЛядуйте: &nbsp;бо &nbsp;давно &nbsp;впевнила &nbsp;вас &nbsp;Ляхва,<br>\nЩо &nbsp;нашим &nbsp;злигодням &nbsp;вина &nbsp;- &nbsp;одна &nbsp;Москва,<br>\nЩо &nbsp;та &nbsp;Москва, &nbsp;- &nbsp;не &nbsp;Русь, &nbsp;не &nbsp;руським &nbsp;дише &nbsp;духом,<br>\nІ &nbsp;ви &nbsp;хитаєтесь, &nbsp;затуркані &nbsp;сим &nbsp;слухом.<br>\nНаука &nbsp;й &nbsp;правда &nbsp;в &nbsp;вас &nbsp;- &nbsp;слова, &nbsp;слова, &nbsp;слова!<br>\nХто &nbsp;ж &nbsp;робить &nbsp;русина &nbsp;мізерним &nbsp;легкодухом?<br>\nНе &nbsp;хто, &nbsp;як &nbsp;мороком &nbsp;окритий &nbsp;той &nbsp;вампир,<br>\nЩо &nbsp;засисає &nbsp;й &nbsp;вас, &nbsp;і &nbsp;ввесь &nbsp;латинський &nbsp;мир.<br>\n<br>\n &nbsp; &nbsp; &nbsp; &nbsp; &nbsp;VІІ<br>\nОце &nbsp;ж &nbsp;гримить &nbsp;глагол &nbsp;з &nbsp;Олімпа, &nbsp;з &nbsp;Ватікана:<br>\n\"Ділися, &nbsp;туманій &nbsp;востаннє, &nbsp;Русь &nbsp;преславна!<br>\nОвечим &nbsp;робом &nbsp;нам, &nbsp;обманщикам, &nbsp;піддайсь,<br>\nСпасення &nbsp;душ &nbsp;від &nbsp;нас &nbsp;і &nbsp;щастя &nbsp;сподівайсь!<br>\nНехай &nbsp;водвориться &nbsp;між &nbsp;браттями &nbsp;омана<br>\nІ &nbsp;торжествує &nbsp;знов &nbsp;пекельних &nbsp;брехень &nbsp;князь,<br>\nІ &nbsp;рідну &nbsp;Русь &nbsp;на &nbsp;Русь &nbsp;олжею &nbsp;підіймає,<br>\nНову &nbsp;козащину &nbsp;криваву &nbsp;засіває!\"<br>\n<br>\n &nbsp; &nbsp; &nbsp; &nbsp; &nbsp;VІІІ<br>\nНехай!.. &nbsp;Байдужі &nbsp;ми &nbsp;про &nbsp;ницаків &nbsp;Хмелів,<br>\nПро &nbsp;зрадників &nbsp;Мазеп, &nbsp;письменних &nbsp;паліїв<br>\nІ &nbsp;всяких &nbsp;інших &nbsp;злюк, &nbsp;що &nbsp;поміж &nbsp;нас &nbsp;гніздяться<br>\nІ &nbsp;з &nbsp;ворохобництвом &nbsp;лихим &nbsp;своїм &nbsp;таяться...<br>\nВсе &nbsp;Русь &nbsp;перебула, &nbsp;ніхто &nbsp;нас &nbsp;не &nbsp;зломив,<br>\nІ &nbsp;всує &nbsp;вороги &nbsp;на &nbsp;наше &nbsp;царство &nbsp;зляться.<br>\nОбійме &nbsp;руський &nbsp;дух &nbsp;і &nbsp;землю, &nbsp;й &nbsp;океан,<br>\nЯк &nbsp;з &nbsp;його &nbsp;прожене &nbsp;Наука &nbsp;лжі &nbsp;туман.<br>\n<br>\n &nbsp; &nbsp; &nbsp; &nbsp; &nbsp;ІХ<br>\nВи &nbsp;ж &nbsp;древніх &nbsp;київських &nbsp;цурайтесь &nbsp;наших &nbsp;уз,<br>\nЩо &nbsp;єдинила &nbsp;Русь &nbsp;у &nbsp;княжеський &nbsp;союз,<br>\nІм'я &nbsp;Владимера &nbsp;велике &nbsp;занедбайте<br>\nІ &nbsp;віру &nbsp;предківську &nbsp;під &nbsp;римську &nbsp;нагинайте.<br>\nСкликайте &nbsp;на &nbsp;царя &nbsp;восточного &nbsp;медуз<br>\nІ &nbsp;фурій &nbsp;огняних, &nbsp;да &nbsp;от &nbsp;що &nbsp;певно &nbsp;знайте:<br>\nМи &nbsp;Владимерію &nbsp;свою &nbsp;воскресимо<br>\nІ &nbsp;панувати &nbsp;вам &nbsp;з &nbsp;Ляхами &nbsp;не &nbsp;дамо. &nbsp;\n\n\n<br><br>\n"
}