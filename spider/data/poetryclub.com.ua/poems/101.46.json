{
  "author": "Бровченко Володимир",
  "name": "\"Дивлюся на руки свої...\"",
  "link": "metrs_poem.php?poem=12930",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>\"Дивлюся на руки свої...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nДивлюся &nbsp;на &nbsp;руки &nbsp;свої<br>\nІ &nbsp;питаюс-питаюся:<br>\n- &nbsp;Ну &nbsp;що &nbsp;вам &nbsp;і &nbsp;як &nbsp;вам,<br>\nПівділа &nbsp;зробили &nbsp;чи &nbsp;все?<br>\nА &nbsp;може, &nbsp;я, &nbsp;руки,<br>\nКолись &nbsp;перед &nbsp;вами &nbsp;покаюся,<br>\nКоли &nbsp;бистрина<br>\nДо &nbsp;фінішу &nbsp;нас &nbsp;принесе?<br>\nЯ &nbsp;вами &nbsp;чепіги &nbsp;тримав,<br>\nВ &nbsp;чорноземлю &nbsp;зернята &nbsp;кидав,<br>\nЯ &nbsp;вами &nbsp;у &nbsp;топках<br>\nКотлів &nbsp;парових &nbsp;шурував,<br>\nЯ &nbsp;вами &nbsp;в &nbsp;Одесі<br>\nЛовив &nbsp;блискавицю-ставриду,<br>\nА &nbsp;ще &nbsp;перед &nbsp;дальнім &nbsp;походом<br>\nКоня &nbsp;напував.<br>\nМеча &nbsp;вам &nbsp;гірке &nbsp;малолітство<br>\nІ &nbsp;добра &nbsp;доба &nbsp;не &nbsp;призначили,<br>\nЗате &nbsp;знамено &nbsp;вам &nbsp;судилось &nbsp;нести,<br>\nЯк &nbsp;в &nbsp;бою,<br>\nЗате &nbsp;починалися &nbsp;з &nbsp;вас,<br>\nЯк &nbsp;не &nbsp;кажіть, &nbsp;а &nbsp;зачини,<br>\nЗ &nbsp;яких &nbsp;розпросторилось &nbsp;те,<br>\nНа &nbsp;чому &nbsp;стою.<br>\nВи &nbsp;чесно &nbsp;й &nbsp;відкрито<br>\nПравицям &nbsp;стільком &nbsp;подавалися,<br>\nТа &nbsp;в &nbsp;спину &nbsp;всьому, &nbsp;що &nbsp;живе,<br>\nНе &nbsp;стромляли &nbsp;ножа,<br>\nЗ &nbsp;роботи &nbsp;натомленими<br>\nПоверталися,<br>\nЩоб &nbsp;ніччю &nbsp;не &nbsp;спати,<br>\nА &nbsp;слів &nbsp;перемелювать &nbsp;жар.<br>\nРуки, &nbsp;ручиська &nbsp;мої,<br>\nРученятонька,<br>\nЗнаєте &nbsp;ласку &nbsp;пшениць &nbsp;степових<br>\nІ &nbsp;трави,<br>\nЗвідали &nbsp;буднів &nbsp;робочих,<br>\nТо &nbsp;звідайте &nbsp;й &nbsp;святонька:<br>\nНа &nbsp;грудях &nbsp;коханої<br>\nВ &nbsp;щасті &nbsp;примовкніте &nbsp;ви.<br>\nТа &nbsp;не &nbsp;примовкніть &nbsp;тоді &nbsp;ви,<br>\nМолю, &nbsp;не &nbsp;притишіться,<br>\nЯк &nbsp;другові &nbsp;треба &nbsp;податись<br>\nВ &nbsp;труді &nbsp;чи &nbsp;в &nbsp;біді.<br>\nНе &nbsp;дайте &nbsp;безволлю<br>\nІ &nbsp;кволості &nbsp;ницій &nbsp;потішиться<br>\nНад &nbsp;вами,<br>\nРотфронтовці &nbsp;немолоді.<br>\nА &nbsp;може, &nbsp;я, &nbsp;руки,<br>\nКоли &nbsp;перед &nbsp;вами &nbsp;покаюся,<br>\nЯк &nbsp;птахи &nbsp;весняні<br>\nНа &nbsp;білу &nbsp;впадуть &nbsp;сіножать? &nbsp;–<br>\nТим &nbsp;часом<br>\nПитаю-питаю-питаюся…<br>\nДивлюся &nbsp;на &nbsp;руки &nbsp;свої &nbsp;–<br>\nНе &nbsp;дрижать.<br>\n\n\n\n<br><br>\n"
}