{
  "author": "Полтава Леонід ",
  "name": "ПРОЩА",
  "link": "metrs_poem.php?poem=9077",
  "html": "\n<h4></h4>\n\n<a href=\"/metrs.php?id=149&amp;type=tvorch\" class=\"redhr1\">Творчість</a> |\n<a href=\"/metrs.php?id=149&amp;type=biogr\" class=\"redhr1\">Біографія</a> |\n<a href=\"/metrs.php?id=149&amp;type=critiques\" class=\"redhr1\">Критика</a>\n\n<h4>ПРОЩА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНе &nbsp;обдурить &nbsp;Бог, &nbsp;— &nbsp;<br>\nКарать &nbsp;і &nbsp;милувать &nbsp;не &nbsp;буде: &nbsp;<br>\nМи &nbsp;не &nbsp;раби &nbsp;Його &nbsp;— &nbsp;ми &nbsp;люди! &nbsp;<br>\nМоя &nbsp;ти &nbsp;любо! &nbsp;Усміхнись &nbsp;<br>\nІ &nbsp;вольную &nbsp;святую &nbsp;душу, &nbsp;<br>\nІ &nbsp;руку &nbsp;вольную, &nbsp;мій &nbsp;друже, &nbsp;<br>\nПодай &nbsp;мені. &nbsp;То &nbsp;перейти &nbsp;<br>\nІ &nbsp;Він &nbsp;поможе &nbsp;нам &nbsp;калюжу. &nbsp;<br>\nІ &nbsp;поховать &nbsp;лихе &nbsp;дебеле &nbsp;<br>\nВ &nbsp;хатині &nbsp;тихій &nbsp;і &nbsp;веселій.<br>\n<br>\nТ. &nbsp;Шевченко. &nbsp;Ликері. &nbsp;5.VІІІ.1860<br>\n<br>\nУ &nbsp;Липовому &nbsp;Розі &nbsp;<br>\n<br>\nПадає &nbsp;сонце &nbsp;на &nbsp;шлях, &nbsp;<br>\nПадає &nbsp;сонце &nbsp;у &nbsp;порох. &nbsp;<br>\nЛедве &nbsp;сіріють &nbsp;крізь &nbsp;морок &nbsp;<br>\nЛипи &nbsp;в &nbsp;полях &nbsp;<br>\nТа &nbsp;у &nbsp;долині &nbsp;хатки &nbsp;— &nbsp;<br>\nЖовті, &nbsp;пощерблені &nbsp;стріхи, &nbsp;<br>\nНіби &nbsp;старі &nbsp;мідяки, &nbsp;<br>\nКинуті &nbsp;старцю &nbsp;для &nbsp;втіхи. &nbsp;<br>\nПробігла &nbsp;бричка. &nbsp;<br>\nТиркнули &nbsp;колеса, &nbsp;<br>\nІ &nbsp;машталіра &nbsp;продзижчав &nbsp;батіг, &nbsp;<br>\nАж &nbsp;покотилось &nbsp;порохняве &nbsp;плесо &nbsp;<br>\nСухими &nbsp;хвилями &nbsp;на &nbsp;Липів &nbsp;Ріг. &nbsp;<br>\nА &nbsp;край &nbsp;шляху, &nbsp;де &nbsp;вийшов &nbsp;дуба &nbsp;корінь, &nbsp;<br>\nЛишилась &nbsp;постать &nbsp;— &nbsp;згорблена, &nbsp;низька. &nbsp;<br>\nТак &nbsp;і &nbsp;завмерла &nbsp;в &nbsp;піднятті &nbsp;суворім &nbsp;<br>\nЇї &nbsp;суха, &nbsp;напружена &nbsp;рука. &nbsp;<br>\nСтолітній &nbsp;дуб &nbsp;хитнув &nbsp;услід &nbsp;гілками, &nbsp;<br>\nНайвищими, &nbsp;що &nbsp;з &nbsp;хмарами &nbsp;злились, &nbsp;<br>\nІ &nbsp;людям &nbsp;недоступними &nbsp;словами &nbsp;<br>\nІз &nbsp;постаттю &nbsp;моливсь. &nbsp;<br>\nЗа &nbsp;що? &nbsp;За &nbsp;кого? &nbsp;— &nbsp;<br>\nПо &nbsp;курній &nbsp;дорозі, &nbsp;<br>\nОкруг &nbsp;руки &nbsp;намотуючи &nbsp;грози, &nbsp;<br>\nВона &nbsp;пішла, &nbsp;неначе &nbsp;попливла, &nbsp;<br>\nУ &nbsp;Липів &nbsp;Ріг &nbsp;— &nbsp;в &nbsp;долину &nbsp;до &nbsp;села &nbsp;<br>\nА &nbsp;блискавиці, &nbsp;сикаючи &nbsp;люто, &nbsp;<br>\nШугали &nbsp;в &nbsp;землю &nbsp;із &nbsp;її &nbsp;руки, &nbsp;<br>\nГукаючи &nbsp;про &nbsp;те, &nbsp;що &nbsp;встигли &nbsp;призабути &nbsp;<br>\nДалеких &nbsp;хат &nbsp;щербаті &nbsp;мідяки. &nbsp;<br>\nПонуро &nbsp;заскрипіли &nbsp;в &nbsp;сінях &nbsp;двері. &nbsp;<br>\n— &nbsp;Хто &nbsp;там? &nbsp;<br>\n— &nbsp;Це &nbsp;я. &nbsp;<br>\n— &nbsp;Ходить &nbsp;в &nbsp;такій &nbsp;порі! &nbsp;<br>\nЧи &nbsp;ж &nbsp;ви &nbsp;самі &nbsp;не &nbsp;бачите, &nbsp;Ликеро, &nbsp;<br>\nЩо &nbsp;все &nbsp;село &nbsp;немов &nbsp;у &nbsp;пожарі?.. &nbsp;<br>\nПобризкуючи &nbsp;світлом &nbsp;старцюватим, &nbsp;<br>\nКаганчик &nbsp;сухо &nbsp;блимає &nbsp;з &nbsp;кутка, &nbsp;<br>\nІ &nbsp;крадькома, &nbsp;злодіями &nbsp;у &nbsp;хаті, &nbsp;<br>\nСнуються &nbsp;тихі &nbsp;ниті &nbsp;у &nbsp;прядках. &nbsp;<br>\nСкриплять &nbsp;прядок &nbsp;розкручені &nbsp;химери, &nbsp;<br>\nНа &nbsp;цілу &nbsp;ніч &nbsp;позходились &nbsp;прядки. &nbsp;<br>\n— &nbsp;Вечеряйте, &nbsp;Ликеро… &nbsp;— &nbsp;<br>\nТа &nbsp;Ликера &nbsp;<br>\nДо &nbsp;хліба &nbsp;ні, &nbsp;не &nbsp;простягла &nbsp;руки: &nbsp;<br>\nНе &nbsp;рухалася. &nbsp;Виткана &nbsp;спідниця &nbsp;<br>\nНа &nbsp;жовть &nbsp;долівки &nbsp;обкотом &nbsp;лягла. &nbsp;<br>\nТаке &nbsp;жорстке, &nbsp;неначе &nbsp;власяниця, &nbsp;<br>\nПовітря &nbsp;в &nbsp;хаті! &nbsp;З &nbsp;цілого &nbsp;села &nbsp;<br>\nЗ &nbsp;усіх &nbsp;низеньких &nbsp;ліплянок &nbsp;убогих, &nbsp;<br>\nІз &nbsp;закутів, &nbsp;задушин &nbsp;— &nbsp;звідусіль &nbsp;<br>\nМертвотний &nbsp;дух &nbsp;зійшовся. &nbsp;Ради &nbsp;Бога, &nbsp;<br>\nСпиніть &nbsp;ці &nbsp;думи, &nbsp;затамуйте &nbsp;біль! &nbsp;<br>\nАж &nbsp;випростатись &nbsp;раптом &nbsp;захотілось, &nbsp;<br>\nТакою &nbsp;стати, &nbsp;як &nbsp;тоді &nbsp;була: &nbsp;<br>\nНапружилася, &nbsp;підвелась &nbsp;— &nbsp;і &nbsp;сіла, &nbsp;<br>\nБезсила, &nbsp;край &nbsp;стола. &nbsp;<br>\nЛиш &nbsp;блискавиці &nbsp;билися &nbsp;об &nbsp;скло, &nbsp;<br>\nІ &nbsp;гострі &nbsp;тіні &nbsp;кидали &nbsp;тополі &nbsp;<br>\nНа &nbsp;зморшками &nbsp;покраяне &nbsp;чоло &nbsp;— &nbsp;<br>\nРіллю &nbsp;у &nbsp;полі. &nbsp;<br>\n<br>\nА &nbsp;в &nbsp;закритих &nbsp;зіницях &nbsp;— &nbsp;дні &nbsp;минулі &nbsp;вставали: &nbsp;<br>\nБілий &nbsp;палац &nbsp;Макарових, &nbsp;танці &nbsp;і &nbsp;сміх, &nbsp;<br>\nЛебедині &nbsp;карети… &nbsp;вальсуючі &nbsp;залі… &nbsp;<br>\nУ &nbsp;тіні &nbsp;колонад &nbsp;— &nbsp;із &nbsp;кріпачками &nbsp;гріх. &nbsp;<br>\nПанський &nbsp;гріх, &nbsp;в &nbsp;рукавичках… &nbsp;Відсвічують &nbsp;шиби &nbsp;<br>\nЖовтим &nbsp;блиском &nbsp;розлитого &nbsp;щедро &nbsp;вина… &nbsp;<br>\nЛиш &nbsp;вона, &nbsp;лиш &nbsp;Ликера &nbsp;— &nbsp;<br>\nСамотня, &nbsp;як &nbsp;риба, &nbsp;<br>\nНа &nbsp;безводдя &nbsp;жбурнута &nbsp;з &nbsp;глибокого &nbsp;дна. &nbsp;<br>\nПощо &nbsp;краса? &nbsp;— &nbsp;коли &nbsp;кріпацька, &nbsp;<br>\nКоли &nbsp;з &nbsp;землею &nbsp;в &nbsp;неї &nbsp;кров! &nbsp;<br>\n<br>\nА &nbsp;з-за &nbsp;колони &nbsp;хтось &nbsp;зненацька &nbsp;<br>\nОзвався &nbsp;тепло. &nbsp;Підійшов. &nbsp;<br>\nІ &nbsp;руку &nbsp;дружньо &nbsp;простягає, &nbsp;<br>\nІ &nbsp;в &nbsp;очі &nbsp;подивився &nbsp;так, &nbsp;<br>\nЯк, &nbsp;може, &nbsp;дивляться &nbsp;у &nbsp;раї: &nbsp;<br>\n— &nbsp;Не &nbsp;бійтеся… &nbsp;Я &nbsp;теж &nbsp;кріпак. &nbsp;<br>\nХоча &nbsp;і &nbsp;в &nbsp;панському &nbsp;мундурі &nbsp;— &nbsp;<br>\nЯк &nbsp;ви &nbsp;— &nbsp;невільник. &nbsp;Крадькома &nbsp;<br>\nКнижки &nbsp;таємні &nbsp;укладаю &nbsp;<br>\nІ &nbsp;Бога &nbsp;ревносно &nbsp;молю, &nbsp;<br>\nІ &nbsp;Бога-Господа &nbsp;благаю &nbsp;<br>\nЗа &nbsp;ту, &nbsp;кого &nbsp;найбільш &nbsp;люблю, &nbsp;— &nbsp;<br>\nЗа &nbsp;Україну… &nbsp;Мати &nbsp;в &nbsp;хаті? &nbsp;<br>\nТо &nbsp;й &nbsp;ми &nbsp;ходім! &nbsp;Не &nbsp;в &nbsp;палац, &nbsp;ні. &nbsp;<br>\nМені &nbsp;там &nbsp;тяжко, &nbsp;як &nbsp;в &nbsp;труні, &nbsp;<br>\nТам &nbsp;гірш &nbsp;найгіршої &nbsp;образи &nbsp;<br>\nДивитись &nbsp;на &nbsp;рабів… &nbsp;Пішли. &nbsp;<br>\nНе &nbsp;бійтеся. &nbsp;Я &nbsp;звусь &nbsp;Тарасом &nbsp;<br>\nШевченком… &nbsp;<br>\nПопливли &nbsp;<br>\nВ &nbsp;очах &nbsp;заплющених &nbsp;Ликери &nbsp;<br>\nМинулі &nbsp;дні, &nbsp;мов &nbsp;корогви. &nbsp;<br>\nІ &nbsp;їй &nbsp;здалось: &nbsp;відкрились &nbsp;двері, &nbsp;<br>\nІ &nbsp;він &nbsp;заходить! &nbsp;Він, &nbsp;живий, &nbsp;<br>\nХто &nbsp;вмів &nbsp;і &nbsp;бідну &nbsp;полюбити, &nbsp;<br>\nХто &nbsp;з-за &nbsp;розкішного &nbsp;стола &nbsp;<br>\nПішов &nbsp;у &nbsp;ліплянку! &nbsp;<br>\nЯк &nbsp;вліті &nbsp;<br>\nПоля &nbsp;обсотує &nbsp;імла, &nbsp;<br>\nТак &nbsp;сиву &nbsp;голову &nbsp;Ликери &nbsp;<br>\nЖаркі &nbsp;обсотують &nbsp;думки. &nbsp;<br>\n<br>\n«Їй &nbsp;знову &nbsp;увижаються &nbsp;химери», &nbsp;— &nbsp;<br>\nПоміж &nbsp;собою &nbsp;шепнуться &nbsp;прядки. &nbsp;<br>\n<br>\nА &nbsp;за &nbsp;вікном &nbsp;— &nbsp;гуде &nbsp;гроза, &nbsp;<br>\nІ &nbsp;ніч &nbsp;гуркоче &nbsp;горобина, &nbsp;<br>\nІ &nbsp;пада &nbsp;місяць, &nbsp;як &nbsp;сльоза, &nbsp;<br>\nЗ &nbsp;небес &nbsp;— &nbsp;на &nbsp;Україну. &nbsp;<br>\n<br>\nНа &nbsp;прощу &nbsp;<br>\n<br>\nПісля &nbsp;суботи &nbsp;підійшла &nbsp;неділя, &nbsp;<br>\nЯк &nbsp;і &nbsp;завжди. &nbsp;<br>\nНа &nbsp;призьбах &nbsp;ув &nbsp;одежі &nbsp;білій &nbsp;<br>\nСидять &nbsp;діди. &nbsp;<br>\nСто &nbsp;літ &nbsp;пройшло &nbsp;— &nbsp;позбулися &nbsp;мороки: &nbsp;<br>\nСама &nbsp;душа… &nbsp;<br>\nА &nbsp;хто &nbsp;ж &nbsp;це &nbsp;в &nbsp;путь-дорогу &nbsp;одиноко &nbsp;<br>\nТак &nbsp;поспіша? &nbsp;<br>\nГорбата &nbsp;торба &nbsp;на &nbsp;старечих &nbsp;плечах, &nbsp;<br>\nВ &nbsp;руках &nbsp;— &nbsp;ціпок. &nbsp;<br>\nІ, &nbsp;ніби &nbsp;в'язня, &nbsp;що &nbsp;зібравсь &nbsp;на &nbsp;втечу, &nbsp;<br>\nКвапливий &nbsp;крок. &nbsp;<br>\nТоді &nbsp;й &nbsp;діди &nbsp;із &nbsp;місць &nbsp;своїх &nbsp;устали &nbsp;<br>\nБлагословить: &nbsp;<br>\n— &nbsp;Прости, &nbsp;Ликеро. &nbsp;Ми &nbsp;тобі &nbsp;прощали… &nbsp;<br>\n— &nbsp;Хай &nbsp;Бог &nbsp;простить… &nbsp;<br>\n— &nbsp;Так &nbsp;ти &nbsp;у &nbsp;Київ? &nbsp;<br>\n— &nbsp;В &nbsp;Київ &nbsp;та &nbsp;у &nbsp;Канів. &nbsp;<br>\n— &nbsp;Ой, &nbsp;на &nbsp;біду! &nbsp;<br>\nТі &nbsp;городи &nbsp;збудовані &nbsp;для &nbsp;пана… &nbsp;<br>\n— &nbsp;А &nbsp;я &nbsp;піду, &nbsp;<br>\nТараса &nbsp;ще &nbsp;побачити, &nbsp;Тараса… &nbsp;<br>\n<br>\nІ &nbsp;пішла &nbsp;із &nbsp;села. &nbsp;До &nbsp;дзвіниць &nbsp;і &nbsp;бульварів &nbsp;<br>\nНовий &nbsp;стрінути &nbsp;день. &nbsp;<br>\nЙде &nbsp;Ликера &nbsp;в &nbsp;пилу &nbsp;— &nbsp;як &nbsp;у &nbsp;небі &nbsp;по &nbsp;хмарах, &nbsp;<br>\nПоспішаючи, &nbsp;йде. &nbsp;<br>\nЗ &nbsp;високости &nbsp;вже &nbsp;сонце &nbsp;для &nbsp;неї &nbsp;не &nbsp;світить, &nbsp;<br>\nСонце &nbsp;там &nbsp;— &nbsp;на &nbsp;землі, &nbsp;<br>\nДе &nbsp;лишилися &nbsp;палац &nbsp;і &nbsp;доля &nbsp;розбита &nbsp;<br>\nУ &nbsp;глухому &nbsp;селі. &nbsp;<br>\n<br>\nУ &nbsp;київського &nbsp;генерал-губернатора &nbsp;<br>\n<br>\nТяжкі, &nbsp;плитасті &nbsp;розхилились &nbsp;двері, &nbsp;<br>\nПоштиво &nbsp;вгнувсь &nbsp;лякований &nbsp;лакей: &nbsp;<br>\n— &nbsp;Прошу-с, &nbsp;проходьте-с… &nbsp;На &nbsp;столі &nbsp;папери, &nbsp;<br>\nОблипли &nbsp;стіл &nbsp;папери, &nbsp;наче &nbsp;ґлей. &nbsp;<br>\nПлескатий &nbsp;стіл, &nbsp;з &nbsp;ножищами &nbsp;крутими &nbsp;— &nbsp;<br>\nДубовий &nbsp;стіл, &nbsp;завалений &nbsp;украй. &nbsp;<br>\nВ &nbsp;фотелі &nbsp;— &nbsp;губернатор. &nbsp;А &nbsp;над &nbsp;ними &nbsp;— &nbsp;<br>\nВ &nbsp;широкій &nbsp;рамі &nbsp;— &nbsp;тощий &nbsp;Ніколай. &nbsp;<br>\nДо &nbsp;Ваших &nbsp;послуг, &nbsp;ґосподін &nbsp;Сєрьоґін. &nbsp;<br>\nЗ &nbsp;протестом &nbsp;я. &nbsp;Позвольте &nbsp;доложить, &nbsp;<br>\nЩо &nbsp;до &nbsp;Шевченка &nbsp;— &nbsp;всі &nbsp;ведуть &nbsp;дороги, &nbsp;<br>\nА &nbsp;в &nbsp;тій &nbsp;могилі &nbsp;— &nbsp;сховані &nbsp;ж &nbsp;ножі! &nbsp;<br>\nСелянство &nbsp;валить. &nbsp;Чути &nbsp;брязк &nbsp;заліза. &nbsp;<br>\nДе &nbsp;той &nbsp;Ромен, &nbsp;а &nbsp;вслухаєшся: &nbsp;чуть! &nbsp;<br>\nВи &nbsp;знаєте, &nbsp;ножі &nbsp;на &nbsp;те, &nbsp;щоб &nbsp;різать, &nbsp;<br>\nА &nbsp;не &nbsp;заріжуть &nbsp;— &nbsp;ще &nbsp;простіш: &nbsp;уб'ють! &nbsp;<br>\nМи &nbsp;просим: &nbsp;щоб &nbsp;не &nbsp;пізно &nbsp;— &nbsp;розженіте! &nbsp;<br>\nВін &nbsp;ще &nbsp;живий, &nbsp;крамольний &nbsp;малорос… &nbsp;— &nbsp;<br>\nЛетять &nbsp;до &nbsp;стелі &nbsp;пиховито &nbsp;<br>\nКолечка-персні &nbsp;з &nbsp;папірос. &nbsp;<br>\nІ &nbsp;губернатор, &nbsp;посміхнувшись &nbsp;м'ятно, &nbsp;<br>\nЛише &nbsp;кінцями &nbsp;піскуватих &nbsp;брів: &nbsp;<br>\n— &nbsp;Все, &nbsp;що &nbsp;можливо &nbsp;— &nbsp;зробимо. &nbsp;Понятно?.. &nbsp;— &nbsp;<br>\nВідкинувшись &nbsp;у &nbsp;крісло, &nbsp;відповів &nbsp;<br>\nІ, &nbsp;кілька &nbsp;плям &nbsp;лишивши &nbsp;на &nbsp;папері, &nbsp;<br>\nСказав, &nbsp;пригладжуючи &nbsp;вуса: &nbsp;<br>\n— &nbsp;Мітрухін, &nbsp;ти &nbsp;пойдьош &nbsp;туда &nbsp;проверіть, &nbsp;<br>\nАле &nbsp;дивись, &nbsp;не &nbsp;підійми &nbsp;там &nbsp;струсу. &nbsp;— &nbsp;<br>\nТоді &nbsp;панок, &nbsp;рожевий &nbsp;від &nbsp;утіхи, &nbsp;<br>\nЗадком &nbsp;подався &nbsp;до &nbsp;дверей, &nbsp;на &nbsp;край. &nbsp;<br>\nНа &nbsp;нього &nbsp;з &nbsp;рам &nbsp;дивився &nbsp;з &nbsp;тихим &nbsp;сміхом &nbsp;<br>\nХуденький &nbsp;цар &nbsp;Росії &nbsp;— &nbsp;Ніколай. &nbsp;<br>\n<br>\nМогила &nbsp;над &nbsp;Дніпром &nbsp;<br>\n<br>\nВ &nbsp;ранкових &nbsp;росах &nbsp;світиться &nbsp;могила, &nbsp;<br>\nІ &nbsp;синє &nbsp;небо &nbsp;краючи &nbsp;навхрест, &nbsp;<br>\nПливе &nbsp;стрункий, &nbsp;білораменний &nbsp;хрест &nbsp;— &nbsp;<br>\nЦії &nbsp;землі &nbsp;нев'януче &nbsp;вітрило. &nbsp;<br>\nПід &nbsp;ним &nbsp;— &nbsp;Дніпро, &nbsp;і &nbsp;гори, &nbsp;і &nbsp;долини, &nbsp;<br>\nНужденні &nbsp;села, &nbsp;стомлені &nbsp;міста. &nbsp;<br>\nПливи, &nbsp;пливи, &nbsp;кораблю &nbsp;України, &nbsp;<br>\nПід &nbsp;скорбним &nbsp;знаменом &nbsp;хреста! &nbsp;<br>\n<br>\nДивилась &nbsp;здалеку &nbsp;на &nbsp;Канів &nbsp;<br>\nІ &nbsp;далі &nbsp;не &nbsp;змогла &nbsp;іти. &nbsp;<br>\nЛише &nbsp;у &nbsp;синім &nbsp;океані &nbsp;<br>\nЛетіли &nbsp;хмари, &nbsp;як &nbsp;листи, &nbsp;<br>\nСтрімкі &nbsp;листи &nbsp;з &nbsp;її &nbsp;словами, &nbsp;<br>\nЗ &nbsp;її &nbsp;молитвами… &nbsp;<br>\nВночі &nbsp;<br>\nТак &nbsp;і &nbsp;проснулась &nbsp;під &nbsp;кущами, &nbsp;<br>\nДе &nbsp;вдень &nbsp;спинилась, &nbsp;ідучи. &nbsp;<br>\nСтолицею &nbsp;став &nbsp;крутосхилий &nbsp;Канів. &nbsp;<br>\nВ &nbsp;хатах &nbsp;і &nbsp;клунях &nbsp;повні &nbsp;всі &nbsp;кути. &nbsp;<br>\nНа &nbsp;пагорбах &nbsp;натомлені &nbsp;прочани &nbsp;<br>\nЗ &nbsp;дороги &nbsp;сплять. &nbsp;Ні-ні, &nbsp;не &nbsp;легко &nbsp;йти, &nbsp;<br>\nШирока &nbsp;Україна &nbsp;та &nbsp;велика! &nbsp;<br>\nТа &nbsp;все &nbsp;ж &nbsp;несли, &nbsp;не &nbsp;чуючи &nbsp;колін, &nbsp;<br>\nБліді &nbsp;міста &nbsp;і &nbsp;села &nbsp;без'язикі &nbsp;— &nbsp;<br>\nСпівцю &nbsp;й &nbsp;заступнику &nbsp;поклін. &nbsp;<br>\n<br>\nЛикера &nbsp;йде. &nbsp;<br>\nЛишилась &nbsp;втома &nbsp;<br>\nТам, &nbsp;під &nbsp;кущами. &nbsp;На &nbsp;горі &nbsp;<br>\nЇї &nbsp;стрічають &nbsp;і &nbsp;сіроми, &nbsp;<br>\nІ &nbsp;молодиці, &nbsp;й &nbsp;кобзарі. &nbsp;<br>\nОх, &nbsp;тяжко &nbsp;йти! &nbsp;Хрипучі &nbsp;груди &nbsp;<br>\nЗадуха &nbsp;роздирає &nbsp;вкрай. &nbsp;<br>\nКруті &nbsp;й &nbsp;високі &nbsp;двері &nbsp;в &nbsp;рай &nbsp;<br>\nДо &nbsp;справедливости &nbsp;і &nbsp;суду! &nbsp;<br>\nДрижить &nbsp;рука. &nbsp;І &nbsp;тільки &nbsp;очі &nbsp;<br>\nСіяють &nbsp;радісним &nbsp;вогнем. &nbsp;<br>\nТак &nbsp;обрій &nbsp;загорається &nbsp;край &nbsp;ночі &nbsp;<br>\nПеред &nbsp;святково-урочистим &nbsp;днем; &nbsp;<br>\nТак, &nbsp;мабуть, &nbsp;сяє &nbsp;шлях &nbsp;неісходимий, &nbsp;<br>\nГолготський &nbsp;шлях &nbsp;через &nbsp;світи &nbsp;<br>\nТрудних &nbsp;прочан &nbsp;Єрусалиму, &nbsp;<br>\nЩо &nbsp;йдуть, &nbsp;щоб &nbsp;душу &nbsp;Богу &nbsp;донести. &nbsp;<br>\nСтарі &nbsp;й &nbsp;малі. &nbsp;<br>\nІ &nbsp;мужики, &nbsp;й &nbsp;дівчата. &nbsp;<br>\nКорсетки, &nbsp;чумарки &nbsp;і &nbsp;сорочки. &nbsp;<br>\nЛикера &nbsp;йде &nbsp;між &nbsp;ними. &nbsp;<br>\nСвято! &nbsp;<br>\nСвято! &nbsp;<br>\nА &nbsp;перед &nbsp;нею &nbsp;устає &nbsp;важкий, &nbsp;<br>\nШирокий &nbsp;хрест. &nbsp;<br>\nЯк &nbsp;він &nbsp;усіх &nbsp;любити &nbsp;<br>\nІ &nbsp;за &nbsp;усіх &nbsp;терпіти &nbsp;люто &nbsp;вмів!.. &nbsp;— &nbsp;<br>\nІ &nbsp;залилась &nbsp;плачем &nbsp;несамовитим &nbsp;<br>\nБабуся &nbsp;— &nbsp;чи &nbsp;була &nbsp;не &nbsp;при &nbsp;умі? &nbsp;<br>\nЇй &nbsp;мідяки &nbsp;скидали. &nbsp;На &nbsp;травиці &nbsp;<br>\nВони &nbsp;сіяли &nbsp;щиро, &nbsp;мов &nbsp;квітки. &nbsp;<br>\nІ &nbsp;плакали &nbsp;високі &nbsp;молодиці, &nbsp;<br>\nІ &nbsp;супились, &nbsp;і &nbsp;хмурились &nbsp;дядьки; &nbsp;<br>\nІ &nbsp;раптом &nbsp;полетіло &nbsp;в &nbsp;небо &nbsp;синє, &nbsp;<br>\nРозплескуючись &nbsp;лунко &nbsp;по &nbsp;Дніпру, &nbsp;<br>\nЗ &nbsp;гори &nbsp;Чернечої &nbsp;— &nbsp;по &nbsp;всенькій &nbsp;Україні &nbsp;<br>\nПідхоплене &nbsp;народом &nbsp;«Як &nbsp;умру…» &nbsp;<br>\n<br>\nУпала. &nbsp;Мовчки &nbsp;на &nbsp;землі &nbsp;молилась, &nbsp;<br>\nОбнявши &nbsp;землю, &nbsp;гасячи &nbsp;вогонь. &nbsp;<br>\nІ &nbsp;встала &nbsp;рвучко: &nbsp;<br>\n— &nbsp;Люди! &nbsp;Я &nbsp;ж &nbsp;любила, &nbsp;<br>\nТак, &nbsp;як &nbsp;тепер &nbsp;ви &nbsp;любите &nbsp;його! &nbsp;<br>\nІ &nbsp;він &nbsp;тоді &nbsp;мене &nbsp;любив, &nbsp;нещасну, &nbsp;<br>\nЯк &nbsp;і &nbsp;усіх &nbsp;любити &nbsp;вмів!.. &nbsp;— &nbsp;<br>\nЯкесь &nbsp;чудне, &nbsp;шалене &nbsp;грало &nbsp;щастя &nbsp;<br>\nВ &nbsp;очах &nbsp;бабусі. &nbsp;Ой, &nbsp;не &nbsp;при &nbsp;умі &nbsp;<br>\nСтаренька, &nbsp;певно! &nbsp;Знову &nbsp;на &nbsp;травиці &nbsp;<br>\nЛягають &nbsp;м'яко &nbsp;щирі &nbsp;мідяки. &nbsp;<br>\nІ &nbsp;хмуряться, &nbsp;співаючи, &nbsp;дядьки, &nbsp;<br>\nІ &nbsp;плачуть, &nbsp;затулившись, &nbsp;молодиці. &nbsp;<br>\n<br>\nБлагословення &nbsp;<br>\n<br>\nСтоїть &nbsp;Ликера, &nbsp;<br>\nпростягнувши &nbsp;руку, &nbsp;<br>\nТримаючи &nbsp;подертого &nbsp;бриля. &nbsp;<br>\nЯку &nbsp;тобі &nbsp;ще &nbsp;вигадає &nbsp;муку &nbsp;<br>\nЦя, &nbsp;довго &nbsp;не &nbsp;приймаюча, &nbsp;земля? &nbsp;<br>\nЯку &nbsp;свічу &nbsp;зумієш &nbsp;запалити &nbsp;<br>\nНад &nbsp;цим &nbsp;хрестом?.. &nbsp;— &nbsp;<br>\nДесь &nbsp;<br>\nунизу &nbsp;<br>\n &nbsp;гуде &nbsp;<br>\nглухе &nbsp;копито &nbsp;<br>\nЗа &nbsp;копитом. &nbsp;<br>\nІ, &nbsp;<br>\n &nbsp; &nbsp;вирвавшись, &nbsp;як &nbsp;вихор, &nbsp;знизу &nbsp;<br>\nПомчали &nbsp;коні &nbsp;ген, &nbsp;на &nbsp;схил, &nbsp;<br>\nПотягши &nbsp;за &nbsp;собою &nbsp;сизий, &nbsp;<br>\nВід &nbsp;спеки &nbsp;перетрухлий &nbsp;пил. &nbsp;<br>\nАж &nbsp;чорне &nbsp;груддя &nbsp;полетіло &nbsp;<br>\nІз-під &nbsp;копит, &nbsp;як &nbsp;вороння, &nbsp;<br>\nІ &nbsp;довго &nbsp;в &nbsp;долах &nbsp;гуготіло, &nbsp;<br>\nШукаючи &nbsp;в &nbsp;бескетті &nbsp;дна. &nbsp;<br>\nВсе &nbsp;вище &nbsp;й &nbsp;вище! &nbsp;Вітер &nbsp;свище, &nbsp;<br>\nСкрипить &nbsp;земля, &nbsp;кричить &nbsp;земля &nbsp;<br>\nПро &nbsp;хрест, &nbsp;що &nbsp;буде &nbsp;пожарище &nbsp;<br>\nЩе &nbsp;не &nbsp;одно &nbsp;благословлять! &nbsp;<br>\nІ &nbsp;кров &nbsp;і &nbsp;крик: &nbsp;<br>\n— &nbsp;Втікайте, &nbsp;люди! &nbsp;<br>\n— &nbsp;Або &nbsp;сповняйте &nbsp;Заповіт!.. &nbsp;— &nbsp;<br>\nВсе &nbsp;ширше &nbsp;й &nbsp;ширше &nbsp;кінські &nbsp;груди &nbsp;<br>\nПерекривають &nbsp;Божий &nbsp;світ. &nbsp;<br>\nІ &nbsp;свиснуло &nbsp;каміння &nbsp;люте &nbsp;<br>\nВ &nbsp;дончацькі &nbsp;очі. &nbsp;<br>\n— &nbsp;Бийте! &nbsp;Бий! &nbsp;<br>\nАж &nbsp;захитались &nbsp;в &nbsp;землю &nbsp;вкуті, &nbsp;<br>\nВвесь &nbsp;світ &nbsp;хитаючи, &nbsp;дуби; &nbsp;<br>\nАж &nbsp;попливла &nbsp;гора &nbsp;Чернеча, &nbsp;<br>\nНеначе &nbsp;хмара, &nbsp;попливла &nbsp;<br>\nВ &nbsp;вітрах &nbsp;скаженої &nbsp;хуртечі. &nbsp;<br>\nЗамало &nbsp;кари! &nbsp;<br>\nЩе &nbsp;лила &nbsp;<br>\nЗамало &nbsp;сліз &nbsp;ти, &nbsp;Україно, &nbsp;<br>\nКоли &nbsp;ридаєш &nbsp;і &nbsp;тепер, &nbsp;<br>\nЯк &nbsp;на &nbsp;твоїй &nbsp;святій &nbsp;святині &nbsp;<br>\nКонем &nbsp;гуляє &nbsp;люципер! &nbsp;<br>\nСхил &nbsp;обезлюднів. &nbsp;<br>\nТільки &nbsp;глухо &nbsp;<br>\nКопита &nbsp;гуркають &nbsp;в &nbsp;землі &nbsp;— &nbsp;<br>\nТо &nbsp;кружеляє &nbsp;пан &nbsp;Мітрухін &nbsp;<br>\nЗ &nbsp;орлом &nbsp;двуглавим &nbsp;на &nbsp;чолі. &nbsp;<br>\nІ &nbsp;раптом &nbsp;вдарила &nbsp;ув &nbsp;очі &nbsp;<br>\nЖіноча &nbsp;постать &nbsp;на &nbsp;горбі, &nbsp;<br>\nЩо &nbsp;руки &nbsp;простягла &nbsp;пророче &nbsp;<br>\nКудись, &nbsp;у &nbsp;хмари &nbsp;голубі. &nbsp;<br>\n— &nbsp;Долой, &nbsp;долой! &nbsp;— &nbsp;ошкіривсь &nbsp;дико, &nbsp;<br>\nЗагнав &nbsp;остроги &nbsp;у &nbsp;боки… &nbsp;— &nbsp;<br>\nТа &nbsp;жінка &nbsp;— &nbsp;і &nbsp;не &nbsp;чула &nbsp;крику, &nbsp;<br>\nВдивляючися &nbsp;пильно &nbsp;у &nbsp;блакить. &nbsp;<br>\nТам &nbsp;вольні &nbsp;птиці &nbsp;високо &nbsp;кружляли, &nbsp;<br>\nРозрізуючи &nbsp;захмарки &nbsp;крильми, &nbsp;<br>\nНемов &nbsp;вони &nbsp;цей &nbsp;хрест &nbsp;благословляли, &nbsp;<br>\nУ &nbsp;скорбну &nbsp;мить &nbsp;покинутий &nbsp;людьми. &nbsp;<br>\nНе &nbsp;рухалась &nbsp;Ликера. &nbsp;Як &nbsp;з &nbsp;граніту, &nbsp;<br>\nСтояла &nbsp;твердо &nbsp;на &nbsp;землі &nbsp;святій: &nbsp;<br>\nВолосся &nbsp;сиве &nbsp;розкуйовдив &nbsp;вітер, &nbsp;<br>\nДо &nbsp;ніг &nbsp;круті &nbsp;збігалися &nbsp;путі, &nbsp;<br>\nПуті-дороги &nbsp;золотого &nbsp;краю, &nbsp;<br>\nЗатоптаного &nbsp;в &nbsp;привозне &nbsp;багно. &nbsp;<br>\nО, &nbsp;ні! &nbsp;Вона &nbsp;ні &nbsp;за &nbsp;що &nbsp;не &nbsp;зміняє &nbsp;<br>\nЦю &nbsp;Божу &nbsp;варту! &nbsp;<br>\nКрізь &nbsp;небес &nbsp;вікно &nbsp;<br>\nДивилось &nbsp;сонце: &nbsp;<br>\nЄ &nbsp;на &nbsp;Україні &nbsp;<br>\nЩе &nbsp;хоч &nbsp;один &nbsp;мужчина, &nbsp;чи &nbsp;нема? &nbsp;<br>\nЧи &nbsp;муж &nbsp;її &nbsp;зійшов &nbsp;у &nbsp;домовину &nbsp;<br>\nБезповоротно? &nbsp;— &nbsp;<br>\nЄ! &nbsp;Хоча &nbsp;сама &nbsp;— &nbsp;<br>\nТа &nbsp;твердо &nbsp;стала! &nbsp;Руки, &nbsp;ніби &nbsp;крила, &nbsp;<br>\nУ &nbsp;хмари &nbsp;кинула, &nbsp;за &nbsp;обрії &nbsp;земні, &nbsp;— &nbsp;<br>\nДарма, &nbsp;що &nbsp;нехрист &nbsp;скаче &nbsp;на &nbsp;могилу &nbsp;<br>\nНа &nbsp;змиленім &nbsp;коні; &nbsp;<br>\nДарма, &nbsp;що &nbsp;кінь, &nbsp;як &nbsp;зрушена &nbsp;споруда, &nbsp;<br>\nЗвівсь &nbsp;над &nbsp;хрестом, &nbsp;<br>\nЩо &nbsp;вогко &nbsp;тріснули &nbsp;старечі &nbsp;груди &nbsp;<br>\nПід &nbsp;копитом, &nbsp;— &nbsp;<br>\nОстанній &nbsp;крик &nbsp;самотньої &nbsp;Ликери &nbsp;<br>\nПочули &nbsp;на &nbsp;землі. &nbsp;<br>\nІ &nbsp;пан &nbsp;Мітрухін, &nbsp;що &nbsp;прийшов &nbsp;«провєріть» &nbsp;<br>\nУпав &nbsp;з &nbsp;коня: &nbsp;<br>\nУдарив &nbsp;об &nbsp;шаблі &nbsp;<br>\nКаміння &nbsp;град. &nbsp;Ізнизу &nbsp;із &nbsp;кілками, &nbsp;<br>\nЗ &nbsp;ножами &nbsp;бігли: &nbsp;<br>\n— &nbsp;Вмрем, &nbsp;а &nbsp;не &nbsp;дамо!.. &nbsp;— &nbsp;<br>\nІ &nbsp;затріщало &nbsp;цілими &nbsp;віками &nbsp;<br>\nПідступливо &nbsp;майстроване &nbsp;ярмо. &nbsp;<br>\nІ &nbsp;не &nbsp;збагнуть &nbsp;тоді &nbsp;було &nbsp;відразу, &nbsp;<br>\nЧи &nbsp;то &nbsp;дончацькі &nbsp;брязкають &nbsp;шаблі, &nbsp;<br>\nЧи &nbsp;то &nbsp;по &nbsp;волі &nbsp;месника-Тараса &nbsp;<br>\nСвяті &nbsp;ножі &nbsp;озвались &nbsp;у &nbsp;землі &nbsp;<br>\nІ &nbsp;тільки &nbsp;хрест &nbsp;у &nbsp;небі &nbsp;тополинім, &nbsp;<br>\nВ &nbsp;безодні &nbsp;голубій, &nbsp;<br>\nУсе &nbsp;простивши, &nbsp;— &nbsp;Україну &nbsp;<br>\nБлагословляв &nbsp;на &nbsp;бій! &nbsp;<br>\n<br>\n1948, &nbsp;Авгсбурґ\n\n\n<br><br>\n"
}