{
  "author": "Вороний Микола",
  "name": "ЄВШАН-ЗІЛЛЯ  (Поема)",
  "link": "metrs_poem.php?poem=3422",
  "html": "\n<h4></h4>\n\n<a href=\"/metrs.php?id=117&amp;type=tvorch\" class=\"redhr1\">Творчість</a> |\n<a href=\"/metrs.php?id=117&amp;type=biogr\" class=\"redhr1\">Біографія</a> |\n<a href=\"/metrs.php?id=117&amp;type=critiques\" class=\"redhr1\">Критика</a>\n\n<h4>ЄВШАН-ЗІЛЛЯ  (Поема)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n<i>До &nbsp;лучче &nbsp;єсть &nbsp;на &nbsp;своей &nbsp;земли<br>\nкостю &nbsp;лечи,<br>\nине &nbsp;ли &nbsp;на &nbsp;чюже &nbsp;славну &nbsp;быти.<br>\n<br>\n(Літопис, &nbsp;за &nbsp;Іпатським &nbsp;списком)</i><br>\n<br>\n &nbsp;<br>\n<br>\nВ &nbsp;давніх &nbsp;літописах &nbsp;наших<br>\nЄсть &nbsp;одно &nbsp;оповідання,<br>\nЩо &nbsp;зворушує &nbsp;у &nbsp;серці<br>\nНайсвятіші &nbsp;почування.<br>\n &nbsp;<br>\n<br>\nНе &nbsp;блищить &nbsp;воно &nbsp;красою<br>\nСлів &nbsp;гучних &nbsp;і &nbsp;мальовничих,<br>\nНе &nbsp;вихвалює &nbsp;героїв<br>\nТа &nbsp;їх &nbsp;вчинків &nbsp;войовничих.<br>\n &nbsp;<br>\n<br>\nНі, &nbsp;про &nbsp;інше &nbsp;щось &nbsp;говорить<br>\nТе &nbsp;старе &nbsp;оповідання.<br>\nМіж &nbsp;рядками &nbsp;слів &nbsp;таїться<br>\nВ &nbsp;нім &nbsp;якесь &nbsp;пророкування.<br>\n &nbsp;<br>\n<br>\nІ &nbsp;воно &nbsp;живить &nbsp;надію,<br>\nПевну &nbsp;віру &nbsp;в &nbsp;ідеали<br>\nТим, &nbsp;котрі &nbsp;вже &nbsp;край &nbsp;свій &nbsp;рідний<br>\nЗацурали, &nbsp;занедбали...<br>\n &nbsp;<br>\n<br>\n* &nbsp;* &nbsp;*<br>\n<br>\nЖив &nbsp;у &nbsp;Києві &nbsp;в &nbsp;неволі<br>\nХанський &nbsp;син, &nbsp;малий &nbsp;хлопчина,<br>\nПоловецького &nbsp;б &nbsp;то &nbsp;хана<br>\nНайулюблена &nbsp;дитина.<br>\n &nbsp;<br>\n<br>\nМономах, &nbsp;князь &nbsp;Володимир,<br>\nВзяв &nbsp;його &nbsp;під &nbsp;час &nbsp;походу<br>\nЗ &nbsp;ясирем &nbsp;в &nbsp;полон &nbsp;і &nbsp;потім<br>\nПри &nbsp;собі &nbsp;лишив &nbsp;за &nbsp;вроду.<br>\n &nbsp;<br>\n<br>\nОточив &nbsp;його &nbsp;почотом<br>\nІ &nbsp;розкошами &nbsp;догідно &nbsp;—<br>\nІ &nbsp;жилось &nbsp;тому &nbsp;хлоп'яті<br>\nІ &nbsp;безпечно, &nbsp;і &nbsp;вигідно.<br>\n &nbsp;<br>\n<br>\nЧас &nbsp;минав, &nbsp;і &nbsp;став &nbsp;помалу<br>\nРідний &nbsp;степ &nbsp;він &nbsp;забувати,<br>\nКрай &nbsp;чужий, &nbsp;чужі &nbsp;звичаї<br>\nЯк &nbsp;за &nbsp;рідні &nbsp;уважати.<br>\n &nbsp;<br>\n<br>\nТа &nbsp;не &nbsp;так &nbsp;жилося &nbsp;хану<br>\nБез &nbsp;коханої &nbsp;дитини.<br>\nТяжко &nbsp;віку &nbsp;доживати<br>\nПід &nbsp;вагою &nbsp;самотини.<br>\n &nbsp;<br>\n<br>\nЗажурився, &nbsp;засмутився...<br>\nВдень &nbsp;не &nbsp;їсть, &nbsp;а &nbsp;серед &nbsp;ночі<br>\nПлаче, &nbsp;бідний, &nbsp;та &nbsp;зітхає,<br>\nСну &nbsp;не &nbsp;знають &nbsp;його &nbsp;очі.<br>\n &nbsp;<br>\n<br>\nНі &nbsp;від &nbsp;кого &nbsp;він &nbsp;не &nbsp;має<br>\nНі &nbsp;утіхи, &nbsp;ні &nbsp;поради. &nbsp;<br>\nСвіт &nbsp;увесь &nbsp;йому &nbsp;здається<br>\nБез &nbsp;краси &nbsp;і &nbsp;без &nbsp;принади.<br>\n &nbsp;<br>\n<br>\nКличе &nbsp;він &nbsp;гудця[2] &nbsp;до &nbsp;себе<br>\nІ &nbsp;таку &nbsp;держить &nbsp;промову,<br>\nЩо &nbsp;мов &nbsp;кров'ю &nbsp;з &nbsp;його &nbsp;серця<br>\nСлово &nbsp;точиться &nbsp;по &nbsp;слову:<br>\n<br>\n &nbsp;<br>\n«Слухай, &nbsp;старче, &nbsp;ти &nbsp;шугаєш<br>\nЯсним &nbsp;соколом &nbsp;у &nbsp;хмарах,<br>\nСірим &nbsp;вовком &nbsp;в &nbsp;полі &nbsp;скачеш,<br>\nРозумієшся &nbsp;на &nbsp;чарах.<br>\n<br>\n &nbsp;<br>\nБожий &nbsp;дар &nbsp;ти &nbsp;маєш &nbsp;з &nbsp;неба<br>\nЛюдям &nbsp;долю &nbsp;віщувати,<br>\nСловом, &nbsp;піснею &nbsp;своєю<br>\nВсіх &nbsp;до &nbsp;себе &nbsp;привертати.<br>\n &nbsp;<br>\n<br>\nТи &nbsp;піди &nbsp;у &nbsp;землю &nbsp;Руську &nbsp;—<br>\nВорогів &nbsp;наших &nbsp;країну,—<br>\nВідшукай &nbsp;там &nbsp;мого &nbsp;сина,<br>\nМою &nbsp;любую &nbsp;дитину.<br>\n &nbsp;<br>\n<br>\nРозкажи, &nbsp;як &nbsp;побиваюсь<br>\nЯ &nbsp; &nbsp;за &nbsp;ним &nbsp;і &nbsp;дні, &nbsp;і &nbsp;ночі,<br>\nЯк &nbsp;давно &nbsp;вже &nbsp;виглядають<br>\nЙого &nbsp;звідтіль &nbsp;мої &nbsp;очі.<br>\n &nbsp;<br>\n<br>\nЗаспівай &nbsp;ти &nbsp;йому &nbsp;пісню<br>\nНашу, &nbsp;рідну, &nbsp;половецьку,<br>\nПро &nbsp;життя &nbsp;привільне &nbsp;наше,<br>\nНашу &nbsp;вдачу &nbsp;молодецьку.<br>\n &nbsp;<br>\n<br>\nА &nbsp;як &nbsp;все &nbsp;те &nbsp;не &nbsp;поможе,<br>\nДай &nbsp;йому &nbsp;євшана-зілля, &nbsp;<br>\nЩоб, &nbsp;понюхавши, &nbsp;згадав &nbsp;він<br>\nСтепу &nbsp;вільного &nbsp;привілля».<br>\n &nbsp;<br>\n<br>\nІ &nbsp;пішов &nbsp;гудець &nbsp;в &nbsp;дорогу.<br>\nЙде &nbsp;він &nbsp;три &nbsp;дні &nbsp;і &nbsp;три &nbsp;ночі,<br>\nНа &nbsp;четвертий &nbsp;день &nbsp;приходить<br>\nВ &nbsp;місто &nbsp;Київ &nbsp;опівночі.<br>\n &nbsp;<br>\n<br>\nКрадькома &nbsp;пройшов, &nbsp;мов &nbsp;злодій,<br>\nВін &nbsp;до &nbsp;сина &nbsp;свого &nbsp;пана<br>\nІ &nbsp;почав &nbsp;казати &nbsp;стиха<br>\nМову &nbsp;зрадженого &nbsp;хана.<br>\n &nbsp;<br>\n<br>\nУлещає, &nbsp;намовляє...<br>\nТа &nbsp;слова &nbsp;його &nbsp;хлопчину<br>\nНе &nbsp;вражають, &nbsp;бо &nbsp;забув &nbsp;вже<br>\nВін &nbsp;і &nbsp;батька, &nbsp;і &nbsp;родину.<br>\n &nbsp;<br>\n<br>\nІ &nbsp;гудець &nbsp;по &nbsp;струнах &nbsp;вдарив!<br>\nНаче &nbsp;вітер &nbsp;у &nbsp;негоду,<br>\nЗагула &nbsp;невпинна &nbsp;пісня &nbsp;—<br>\nПісня &nbsp;вільного &nbsp;народу.<br>\nПро &nbsp;славетнії &nbsp;події &nbsp;—<br>\nТі &nbsp;події &nbsp;половецькі,<br>\nПро &nbsp;лицарськії &nbsp;походи &nbsp;—<br>\nТі &nbsp;походи &nbsp;молодецькі!<br>\n &nbsp;<br>\n<br>\nМов &nbsp;скажена &nbsp;хуртовина,<br>\nМов &nbsp;страшні &nbsp;Перуна &nbsp;громи,<br>\nТак &nbsp;ревли-стогнали &nbsp;струни<br>\nІ &nbsp;той &nbsp;спів &nbsp;гудця-сіроми!<br>\n &nbsp;<br>\n<br>\nАле &nbsp;ось &nbsp;вже &nbsp;затихає<br>\nБренькіт &nbsp;дужий &nbsp;акордовий<br>\nІ &nbsp;намісто &nbsp;його &nbsp;чути<br>\nСпів &nbsp;народний, &nbsp;колисковий.<br>\n &nbsp;<br>\n<br>\nТо &nbsp;гудець &nbsp;співає &nbsp;тихо<br>\nПісню &nbsp;тую, &nbsp;що &nbsp;співала<br>\nМати &nbsp;синові &nbsp;своєму,<br>\nЯк &nbsp;маленьким &nbsp;колисала.<br>\n &nbsp;<br>\n<br>\nНаче &nbsp;лагідна &nbsp;молитва,<br>\nЖурно &nbsp;пісня &nbsp;та &nbsp;лунає.<br>\nОсь &nbsp;її &nbsp;акорд &nbsp;останній<br>\nВ &nbsp;пітьмі &nbsp;ночі &nbsp;потопає...<br>\n &nbsp;<br>\n<br>\nАле &nbsp;спів &nbsp;цей &nbsp;ніжний, &nbsp;любий,<br>\nАні &nbsp;перший, &nbsp;сильний, &nbsp;дужий,<br>\nНе &nbsp;вразив &nbsp;юнацьке &nbsp;серце,—<br>\nВін &nbsp;сидить &nbsp;німий, &nbsp;байдужий.<br>\n &nbsp;<br>\n<br>\nІ &nbsp;схилилася &nbsp;стареча<br>\nГолова &nbsp;гудця &nbsp;на &nbsp;груди &nbsp;—<br>\nТам, &nbsp;де &nbsp;пустка &nbsp;замість &nbsp;серця,<br>\nПорятунку &nbsp;вже &nbsp;не &nbsp;буде!..<br>\n &nbsp;<br>\n<br>\nАле &nbsp;ні! &nbsp;Ще &nbsp;є &nbsp;надія<br>\nТут, &nbsp;на &nbsp;грудях &nbsp;в &nbsp;сповиточку!..<br>\nІ &nbsp;тремтячими &nbsp;руками<br>\nРоздирає &nbsp;він &nbsp;сорочку,<br>\n &nbsp;<br>\n<br>\nІз &nbsp;грудей &nbsp;своїх &nbsp;знімає<br>\nТой &nbsp;євшан, &nbsp;чарівне &nbsp;зілля,<br>\nІ &nbsp;понюхать &nbsp;юнакові<br>\nПодає &nbsp;оте &nbsp;бадилля.<br>\n &nbsp;<br>\n<br>\nЩо &nbsp;ж &nbsp;це &nbsp;враз &nbsp;з &nbsp;юнаком &nbsp;сталось?<br>\nТвар[3] &nbsp;поблідна &nbsp;у &nbsp;небоги,<br>\nЗатремтів, &nbsp;очима &nbsp;блиснув<br>\nІ &nbsp;зірвавсь &nbsp;на &nbsp;рівні &nbsp;ноги.<br>\n &nbsp;<br>\n<br>\nРідний &nbsp;степ &nbsp;— &nbsp;широкий, &nbsp;вільний,<br>\nПишнобарвний &nbsp;і &nbsp;квітчастий &nbsp;—<br>\nРаптом &nbsp;став &nbsp;перед &nbsp;очима,<br>\nЗ &nbsp;ним &nbsp;і &nbsp;батенько &nbsp;нещасний!..<br>\n &nbsp;<br>\n<br>\nВоля, &nbsp;воленька &nbsp;кохана!<br>\nРідні &nbsp;шатра, &nbsp;рідні &nbsp;люди...<br>\nВсе &nbsp;це &nbsp;разом &nbsp;промайнуло,<br>\nСтисло &nbsp;серце, &nbsp;сперло &nbsp;груди.<br>\n &nbsp;<br>\n<br>\n«Краще &nbsp;в &nbsp;ріднім &nbsp;краї &nbsp;милім<br>\nПолягти &nbsp;кістьми, &nbsp;сконати,<br>\nНіж &nbsp;в &nbsp;землі &nbsp;чужій, &nbsp;ворожій<br>\nВ &nbsp;славі &nbsp;й &nbsp;шані &nbsp;пробувати!» &nbsp;—<br>\n &nbsp;<br>\n<br>\nТак &nbsp;він &nbsp;скрикнув, &nbsp;і &nbsp;в &nbsp;дорогу<br>\nВ &nbsp;нічку &nbsp;темну &nbsp;та &nbsp;пригожу<br>\nПодались &nbsp;вони &nbsp;обоє,<br>\nОбминаючи &nbsp;сторожу.<br>\n &nbsp;<br>\n<br>\nБайраками &nbsp;та &nbsp;ярами<br>\nНеутомно &nbsp;проходжали &nbsp;—<br>\nВ &nbsp;рідний &nbsp;степ, &nbsp;у &nbsp;край &nbsp;веселий &nbsp;<br>\nПростували, &nbsp;поспішали.<br>\n &nbsp;<br>\n<br>\n* &nbsp;* &nbsp;*<br>\n<br>\nУкраїно! &nbsp;Мамо &nbsp;люба!<br>\nЧи &nbsp;не &nbsp;те &nbsp;ж &nbsp;з &nbsp;тобою &nbsp;сталось?<br>\nЧи &nbsp;синів &nbsp;твоїх &nbsp;багато<br>\nНа &nbsp;степах &nbsp;твоїх &nbsp;зосталось?<br>\n &nbsp;<br>\n<br>\nЧи &nbsp;вони &nbsp;ж &nbsp;не &nbsp;відцурались,<br>\nНе &nbsp;забули &nbsp;тебе, &nbsp;неньку,<br>\nЧи &nbsp;сховали &nbsp;жаль &nbsp;до &nbsp;тебе<br>\nІ &nbsp;кохання &nbsp;у &nbsp;серденьку?<br>\n &nbsp;<br>\n<br>\nМарна &nbsp;річ! &nbsp;Були &nbsp;і &nbsp;в &nbsp;тебе<br>\nКобзарі &nbsp;— &nbsp;гудці &nbsp;народні,<br>\nЩо &nbsp;співали-віщували<br>\nЗаповіти &nbsp;благородні,<br>\n &nbsp;<br>\n<br>\nА &nbsp;проте &nbsp;тієї &nbsp;сили,<br>\nДуху, &nbsp;що &nbsp;зрива &nbsp;на &nbsp;ноги,<br>\nВ &nbsp;нас &nbsp;нема &nbsp;і &nbsp;манівцями<br>\nМи &nbsp;блукаєм &nbsp;без &nbsp;дороги!..<br>\n &nbsp;<br>\n<br>\nДе &nbsp;ж &nbsp;того &nbsp;євшану &nbsp;взяти,<br>\nТого &nbsp;зілля-привороту,<br>\nЩо &nbsp;на &nbsp;певний &nbsp;шлях &nbsp;направить,—<br>\nШлях &nbsp;у &nbsp;край &nbsp;свій &nbsp;повороту?!<br>\n &nbsp;<br>\n<br>\n1899 &nbsp;р.<br>\n<br>\nПримітки:<br>\n<br>\n[1] &nbsp;Євшан-зілля &nbsp;— &nbsp;різновид &nbsp;полину, &nbsp;що &nbsp;росте &nbsp;в &nbsp;південних &nbsp;степах; &nbsp;має &nbsp;сильний &nbsp;і &nbsp;відночас &nbsp;ніжний, &nbsp;приємний &nbsp;запах.<br>\n<br>\n[2] &nbsp;Гудець &nbsp;— &nbsp;музикант &nbsp;і &nbsp;співак.<br>\n<br>\n[3] &nbsp;Твар &nbsp;— &nbsp;тут: &nbsp;обличчя, &nbsp;лице.\n\n\n<br><br>\n"
}