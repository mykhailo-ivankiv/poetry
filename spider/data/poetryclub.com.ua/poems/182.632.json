{
  "author": "Луків Микола",
  "name": "У старому домі",
  "link": "/metrs_poem.php?poem=5891",
  "html": "\n<h4></h4>\n\n<a href=\"/metrs.php?id=156&amp;type=tvorch\" class=\"redhr1\">Творчість</a> |\n<a href=\"/metrs.php?id=156&amp;type=biogr\" class=\"redhr1\">Біографія</a> |\n<a href=\"/metrs.php?id=156&amp;type=critiques\" class=\"redhr1\">Критика</a>\n\n<h4>У старому домі</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЗа &nbsp;порогом &nbsp;старого &nbsp;дому &nbsp;-<br>\nТемні &nbsp;сходи, &nbsp;що &nbsp;ведуть<br>\nУ &nbsp;підвальний &nbsp;притон<br>\nЗі &nbsp;смородом &nbsp;кислого &nbsp;вина &nbsp;і &nbsp;трухлятини.<br>\nПоміж &nbsp;стін &nbsp;кольору &nbsp;сирого &nbsp;м'яса<br>\nЗ &nbsp;патьоками &nbsp;плісняви<br>\nКольору &nbsp;мідного &nbsp;купоросу &nbsp;-<br>\nСвічка, &nbsp;вставлена &nbsp;у &nbsp;видовбану &nbsp;ріпу.<br>\nОдсвіти &nbsp;танцюють &nbsp;на &nbsp;трьох &nbsp;здоровилах,<br>\nГрабіжниках &nbsp;чи &nbsp;ландскнехтах.<br>\nДвоє &nbsp;сидять &nbsp;навпроти<br>\nЗа &nbsp;освітленим &nbsp;столом, &nbsp;на &nbsp;лавах.<br>\nСталево &nbsp;полискують &nbsp;обладунки,<br>\nПід &nbsp;ними &nbsp;- &nbsp;шкіряні &nbsp;жупани.<br>\nПри &nbsp;боці &nbsp;- &nbsp;ножі &nbsp;та &nbsp;рапіри.<br>\nНа &nbsp;голові &nbsp;- &nbsp;бреттерські &nbsp;капелюхи<br>\nЗ &nbsp;півнячим &nbsp;пір'ям.<br>\nОдин &nbsp;чорний,<br>\nДругий &nbsp;рудий,<br>\nОбидва &nbsp;розпатлані.<br>\nОчі &nbsp;налиті &nbsp;кров'ю.<br>\nВ &nbsp;руках &nbsp;засмальцьовані &nbsp;карти.<br>\nЧас &nbsp;від &nbsp;часу &nbsp;вони &nbsp;наповнюють<br>\nОлов'яний &nbsp;кубок &nbsp;з &nbsp;мідного &nbsp;дзбанка,<br>\nДивляться &nbsp;в &nbsp;карти<br>\nЧи &nbsp;- &nbsp;спідлоба &nbsp;- &nbsp;один &nbsp;на &nbsp;одного.<br>\nЗа &nbsp;спиною &nbsp;в &nbsp;рудого, &nbsp;ховаючись &nbsp;в &nbsp;його &nbsp;тінь,<br>\nСкрадливо &nbsp;подає &nbsp;знаки &nbsp;чорному<br>\nЗакутаний &nbsp;в &nbsp;плащ &nbsp;третій &nbsp;товариш &nbsp;по &nbsp;чарці.<br>\nНапружена &nbsp;тиша.<br>\nПахне &nbsp;сваркою, &nbsp;бійкою, &nbsp;залізом, &nbsp;кров'ю.<br>\n...А &nbsp;нагорі,<br>\nВ &nbsp;убогій &nbsp;кімнатці,<br>\nТихий &nbsp;Барух &nbsp;Спіноза,<br>\nБезкровний, &nbsp;як &nbsp;і &nbsp;його &nbsp;Бог,<br>\nВ &nbsp;холодному &nbsp;світлі &nbsp;дня<br>\nШліфує &nbsp;біля &nbsp;вікна &nbsp;шкельця<br>\nІ &nbsp;розмишляє,<br>\nДумає.\n\n\n<br><br>\n"
}