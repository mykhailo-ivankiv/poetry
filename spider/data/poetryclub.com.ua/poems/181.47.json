{
  "author": "Кремінь Дмитро Дмитрович",
  "name": "Allegro giocoso",
  "link": "/metrs_poem.php?poem=19517",
  "html": "\n<h4></h4>\n\n<a href=\"/metrs.php?id=719&amp;type=tvorch\" class=\"redhr1\">Творчість</a> |\n<a href=\"/metrs.php?id=719&amp;type=biogr\" class=\"redhr1\">Біографія</a> |\n<a href=\"/metrs.php?id=719&amp;type=critiques\" class=\"redhr1\">Критика</a>\n\n<h4>Allegro giocoso</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nА &nbsp;по &nbsp;тисячі &nbsp;літ &nbsp;за &nbsp;мавпами,<br>\nпісля &nbsp;смерті &nbsp;і &nbsp;після &nbsp;погонь, &nbsp;-<br>\nвоз’явився,<br>\nяк &nbsp;мамут,<br>\nна &nbsp;наших &nbsp;мапах<br>\nзолотої &nbsp;ліхтарні &nbsp;вогонь.<br>\nВогонь &nbsp;блукаючий &nbsp;бідний!<br>\nВін &nbsp;хоча &nbsp;й &nbsp;омине, &nbsp;та &nbsp;майне...<br>\nЯк &nbsp;ми &nbsp;плакали, &nbsp;як &nbsp;ми &nbsp;бігли<br>\nза &nbsp;блукаючим &nbsp;бідним &nbsp;огнем.<br>\nЗа &nbsp;свою &nbsp;безпросвітність &nbsp;дику<br>\nвічним &nbsp;страхом &nbsp;платили &nbsp;пеню.<br>\nБо &nbsp;ж &nbsp;немає, &nbsp;немає &nbsp;диму<br>\nБез &nbsp;блукаючого &nbsp;вогню!<br>\nЯ &nbsp;конав &nbsp;од &nbsp;скаженої &nbsp;хіті,<br>\nА &nbsp;торкався &nbsp;жіночих &nbsp;долонь,<br>\nяк &nbsp;сумний &nbsp;і &nbsp;далекий &nbsp;хіпі &nbsp;–<br>\nЗолотої &nbsp;Ліхтарні &nbsp;вогонь.<br>\nВ &nbsp;танці &nbsp;тіл &nbsp;божевільних &nbsp;жіночих,<br>\nв &nbsp;дикім &nbsp;танці &nbsp;оголених &nbsp;ню<br>\nбачів &nbsp;я, &nbsp;бачив &nbsp;я &nbsp;всенощний<br>\nекстатичний &nbsp;танець &nbsp;огню.<br>\nТам &nbsp;бували &nbsp;такі &nbsp;одчайдухи,<br>\nщо &nbsp;згоряли &nbsp;самі &nbsp;згаряча...<br>\nБув &nbsp;я &nbsp;свідком &nbsp;такої &nbsp;задухи,<br>\nщо &nbsp;вмирала &nbsp;не &nbsp;тільки &nbsp;свіча.<br>\nНас, &nbsp;дітей, &nbsp;не &nbsp;жаліли &nbsp;не &nbsp;трохи,<br>\nНакидали &nbsp;на &nbsp;душу &nbsp;оброть...<br>\nБув &nbsp;я &nbsp;свідком &nbsp;такої &nbsp;епохи,<br>\nде &nbsp;на &nbsp;попіл &nbsp;– &nbsp;і &nbsp;душі, &nbsp;і &nbsp;плоть.<br>\nМов &nbsp;нічних &nbsp;мотилів &nbsp;у &nbsp;гербарій,<br>\nбезтілесна &nbsp;збирала &nbsp;рука<br>\nпотаємних<br>\nстрашних &nbsp;канцелярій, &nbsp;-<br>\nвсіх, &nbsp;од &nbsp;старчика &nbsp;до &nbsp;юнака.<br>\nЦабеніла &nbsp;там &nbsp;кров &nbsp;із &nbsp;аорти,<br>\nшили &nbsp;юдам &nbsp;нові &nbsp;кунтуші...<br>\nІ &nbsp;топтались, &nbsp;мов &nbsp;римські &nbsp;когорти, &nbsp;-<br>\nпо &nbsp;душі,<br>\nпо &nbsp;душі,<br>\nпо &nbsp;душі!<br>\nІ &nbsp;могил &nbsp;безіменними &nbsp;маками<br>\nнас &nbsp;минав &nbsp;потойбічний &nbsp;едем.<br>\n...А &nbsp;по &nbsp;тисячі &nbsp;літ &nbsp;за &nbsp;мавпами, &nbsp;-<br>\nхто &nbsp;ми &nbsp;й &nbsp;що &nbsp;ми, &nbsp;й &nbsp;куди &nbsp;ми &nbsp;ідем?<br>\nІ &nbsp;в &nbsp;зимову, &nbsp;без &nbsp;огника &nbsp;безвість<br>\nйде &nbsp;зимовий &nbsp;холодний &nbsp;звір...<br>\n<br>\nХтось &nbsp;виходить &nbsp;на &nbsp;білий &nbsp;берег &nbsp;<br>\nі &nbsp;клянеться, &nbsp;що &nbsp;вбивця &nbsp;– &nbsp;не &nbsp;він.<br>\nІ &nbsp;клянеться, &nbsp;що &nbsp;він &nbsp;безіменний<br>\nвік &nbsp;утечі &nbsp;од &nbsp;вовчих &nbsp;погонь...<br>\n<br>\nТам, &nbsp;на &nbsp;березі, &nbsp;там &nbsp;безсмертний<br>\nЗолотої &nbsp;ліхтарні &nbsp;вогонь.<br>\nАле &nbsp;– &nbsp;мертвий &nbsp;вогонь &nbsp;із &nbsp;реторти,<br>\nі &nbsp;вже &nbsp;іншого &nbsp;нам &nbsp;не &nbsp;дано...<br>\n<br>\nІ &nbsp;ступають &nbsp;чужинські &nbsp;когорти<br>\nна &nbsp;пречистих &nbsp;снігів &nbsp;полотно.<br>\nА &nbsp;клялись. &nbsp;А &nbsp;приймали &nbsp;присягу.<br>\nА &nbsp;з’омонились, &nbsp;наче &nbsp;в &nbsp;гостях.<br>\nТіні &nbsp;СМЕРШу &nbsp;і &nbsp;тіні &nbsp;ГУЛагу<br>\nвпали &nbsp;кров’ю &nbsp;людською &nbsp;на &nbsp;стяг.<br>\nВпали &nbsp;кров’ю &nbsp;на &nbsp;телеекрани.<br>\nВід &nbsp;землі &nbsp;й &nbsp;до &nbsp;безводних &nbsp;хмар<br>\nвідлітали &nbsp;вогні.<br>\nІ &nbsp;грали<br>\nїм &nbsp;услід &nbsp;тріумфальний &nbsp;марш. &nbsp;<br>\n\n\n\n<br><br>\n"
}