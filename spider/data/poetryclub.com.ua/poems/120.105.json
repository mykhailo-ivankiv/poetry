{
  "author": "Драч Іван",
  "name": "ЧОРНОБИЛЬСЬКА МАДОННА.  СОЛОВЕЙ-РОЗБІЙНИК",
  "link": "/metrs_poem.php?poem=3354",
  "html": "\n<h4></h4>\n\n<a href=\"/metrs.php?id=20&amp;type=tvorch\" class=\"redhr1\">Творчість</a> |\n<a href=\"/metrs.php?id=20&amp;type=biogr\" class=\"redhr1\">Біографія</a> |\n<a href=\"/metrs.php?id=20&amp;type=critiques\" class=\"redhr1\">Критика</a>\n\n<h4>ЧОРНОБИЛЬСЬКА МАДОННА.  СОЛОВЕЙ-РОЗБІЙНИК</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n— &nbsp;Марія, &nbsp;Марія... &nbsp;Та &nbsp;Марія &nbsp;не &nbsp;та.<br>\nТа &nbsp;зродила &nbsp;Христа,<br>\nця &nbsp;— &nbsp;анцихриста!..<br>\n &nbsp;<br>\n<br>\nЯк &nbsp;почула &nbsp;вона, &nbsp;то &nbsp;вся &nbsp;похолола, &nbsp;<br>\nІ &nbsp;треба &nbsp;ж &nbsp;таке &nbsp;почуть &nbsp;від &nbsp;людей... &nbsp;<br>\nСвіту &nbsp;не &nbsp;бачила &nbsp;вже &nbsp;довкола... &nbsp;<br>\nКуди &nbsp;ж &nbsp;її &nbsp;доля &nbsp;тепер &nbsp;заведе?!<br>\n &nbsp;<br>\n<br>\nОтож &nbsp;всі &nbsp;заслони &nbsp;вона &nbsp;обминула, &nbsp;<br>\nПішла &nbsp;по &nbsp;старих &nbsp;партизанських &nbsp;стежках, &nbsp;<br>\nДо &nbsp;хати &nbsp;вернула. &nbsp;І &nbsp;в &nbsp;хаті &nbsp;заснула. &nbsp;<br>\nІ &nbsp;снився &nbsp;найстарший &nbsp;їй &nbsp;син &nbsp;попервах.<br>\n &nbsp;<br>\n<br>\nВін &nbsp;все &nbsp;оце &nbsp;вигадав. &nbsp;Станцію &nbsp;й &nbsp;атом. &nbsp;<br>\nВночі &nbsp;аж &nbsp;світилась &nbsp;його &nbsp;голова, &nbsp;<br>\nНе &nbsp;був &nbsp;він &nbsp;на &nbsp;кучері &nbsp;завжди &nbsp;багатим &nbsp;— &nbsp;<br>\nБагатим &nbsp;він &nbsp;був &nbsp;на &nbsp;нелюдські &nbsp;дива.<br>\n &nbsp;<br>\n<br>\nСвітилася &nbsp;лисина &nbsp;дуже &nbsp;вже &nbsp;лячно, &nbsp;<br>\nХоч &nbsp;син, &nbsp;та &nbsp;боялись &nbsp;його, &nbsp;мов &nbsp;біди:<br>\nДуже &nbsp;вже &nbsp;твердо &nbsp;він &nbsp;йшов &nbsp;і &nbsp;обачно, &nbsp;<br>\nАж &nbsp;страшно &nbsp;було &nbsp;від &nbsp;твердої &nbsp;ходи.<br>\n &nbsp;<br>\n<br>\nПриїхав &nbsp;до &nbsp;матері &nbsp;якось &nbsp;на &nbsp;рибу &nbsp;<br>\n(Тому &nbsp;й &nbsp;на &nbsp;корові &nbsp;його &nbsp;кирзаки!), &nbsp;<br>\nІ &nbsp;двері &nbsp;його &nbsp;впізнавали &nbsp;по &nbsp;рипу &nbsp;— &nbsp;<br>\nБезсонний &nbsp;такий &nbsp;і &nbsp;затятий &nbsp;такий.<br>\n &nbsp;<br>\n<br>\n— &nbsp;Зробимо, &nbsp;мамо, &nbsp;тут &nbsp;станцію &nbsp;чисту, &nbsp;<br>\nМісто &nbsp;зведем, &nbsp;де &nbsp;полин &nbsp;та &nbsp;буркун.— &nbsp;<br>\nСвистів &nbsp;як &nbsp;проклятий. &nbsp;І, &nbsp;мабуть, &nbsp;по &nbsp;свисту &nbsp;<br>\nСусіди &nbsp;прозвали: &nbsp;— &nbsp;Маріїн &nbsp;свистун...<br>\n &nbsp;<br>\n<br>\nВ &nbsp;Прип'яті &nbsp;порожній &nbsp;Соловей-Розбійник, &nbsp;<br>\nЯк &nbsp;вибійник &nbsp;ночі, &nbsp;сам-один &nbsp;живе. &nbsp;<br>\nВін &nbsp;не &nbsp;мрець-покійник &nbsp;і &nbsp;не &nbsp;чародійник, &nbsp;<br>\nВін &nbsp;живе, &nbsp;і &nbsp;тьохкає, &nbsp;і &nbsp;за &nbsp;душу &nbsp;рве.<br>\n &nbsp;<br>\n<br>\nОсь &nbsp;дозиметристи &nbsp;сплять &nbsp;в &nbsp;наметі &nbsp;чуйному. &nbsp;<br>\nСоловей-Розбійник &nbsp;раптом &nbsp;загримить &nbsp;— &nbsp;<br>\nІ &nbsp;у &nbsp;світі &nbsp;дивному, &nbsp;і &nbsp;у &nbsp;світі &nbsp;чулому &nbsp;<br>\nСолов'єм &nbsp;розстріляна &nbsp;божевільна &nbsp;мить.<br>\n &nbsp;<br>\n<br>\nЙого &nbsp;ловить &nbsp;армія &nbsp;й &nbsp;лисі &nbsp;академіки, &nbsp;<br>\nІ &nbsp;японські &nbsp;роботи &nbsp;і &nbsp;япономать, &nbsp;<br>\nВсі &nbsp;стратеги &nbsp;й &nbsp;тактики &nbsp;у &nbsp;вогні &nbsp;полеміки &nbsp;<br>\nВ &nbsp;саркофаг &nbsp;намірились &nbsp;Солов'я &nbsp;впіймать.<br>\n &nbsp;<br>\n<br>\nАльфа, &nbsp;бета &nbsp;з &nbsp;гамою &nbsp;— &nbsp;невидимі &nbsp;промені, &nbsp;<br>\nІ &nbsp;він &nbsp;теж &nbsp;невидимий &nbsp;— &nbsp;Лисий &nbsp;Соловей, &nbsp;<br>\nЩе &nbsp;в &nbsp;походах &nbsp;Ігоря &nbsp;його &nbsp;крила &nbsp;стомлені, &nbsp;<br>\nДивиться &nbsp;ж &nbsp;безоднями &nbsp;молодих &nbsp;очей.\n\n\n<br><br>\n"
}