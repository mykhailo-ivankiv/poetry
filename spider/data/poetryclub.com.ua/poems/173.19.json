{
  "author": "Влад Марія",
  "name": "ГІРСЬКА БАЛАДА ",
  "link": "metrs_poem.php?poem=19319",
  "html": "\n<h4></h4>\n\n<a href=\"/metrs.php?id=154&amp;type=tvorch\" class=\"redhr1\">Творчість</a> |\n<a href=\"/metrs.php?id=154&amp;type=biogr\" class=\"redhr1\">Біографія</a> |\n<a href=\"/metrs.php?id=154&amp;type=critiques\" class=\"redhr1\">Критика</a>\n\n<h4>ГІРСЬКА БАЛАДА </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Пам'яті Юрка Корпанюка </i><br><br>\nОрле &nbsp;дужий, &nbsp;орле &nbsp;вітрокрилий, &nbsp;<br>\nПонеси &nbsp;мене &nbsp;у &nbsp;наші &nbsp;гори. &nbsp;<br>\nТам &nbsp;потоків &nbsp;органи, &nbsp;<br>\nТам &nbsp;Розтоки, &nbsp;як &nbsp;писанка, &nbsp;гарні, &nbsp;<br>\nТам &nbsp;цимбали &nbsp;говорять. &nbsp;<br>\n<br>\nОрле &nbsp;бистрий, &nbsp;орле &nbsp;гострозорий, &nbsp;<br>\nПонеси &nbsp;мене &nbsp;на &nbsp;полонину. &nbsp;<br>\nБуду &nbsp;там &nbsp;вікувати &nbsp;<br>\nІ &nbsp;зозулею &nbsp;в &nbsp;лісі &nbsp;кувати, &nbsp;<br>\nПосилати &nbsp;степам &nbsp;гожу &nbsp;днину. &nbsp;<br>\n<br>\nОрел &nbsp;запорошений &nbsp;<br>\nЗвів &nbsp;різьблені &nbsp;крила &nbsp;<br>\nІ &nbsp;ні &nbsp;день, &nbsp;ні &nbsp;два, &nbsp;<br>\nНі &nbsp;рік, &nbsp;ні &nbsp;два &nbsp;<br>\nЗ &nbsp;шафи &nbsp;злетіти &nbsp;не &nbsp;може. &nbsp;<br>\n<br>\n— &nbsp;Я &nbsp;не &nbsp;той &nbsp;орел, &nbsp;що &nbsp;літає, &nbsp;<br>\nЯ &nbsp;лиш &nbsp;той, &nbsp;що &nbsp;застиг &nbsp;від &nbsp;кулі. &nbsp;<br>\n(Заграли &nbsp;ріки. &nbsp;<br>\nОргани, &nbsp;<br>\nЦимбали, &nbsp;<br>\nЗатужили &nbsp;зозулі…) &nbsp;<br>\n<br>\nЯ &nbsp;останній &nbsp;з &nbsp;вільних &nbsp;<br>\nГірських &nbsp;орлів, &nbsp;<br>\nЯ &nbsp;— &nbsp;подоба &nbsp;братів &nbsp;волелюбних. &nbsp;<br>\nВже &nbsp;нам &nbsp;не &nbsp;гуляти &nbsp;<br>\nМіж &nbsp;гір &nbsp;і &nbsp;полів &nbsp;— &nbsp;<br>\nТепер &nbsp;нас, &nbsp;різьблених, &nbsp;люблять. &nbsp;<br>\n<br>\nЗамість &nbsp;слоників, &nbsp;<br>\nЗамість &nbsp;рибок &nbsp;<br>\nНас &nbsp;тримають &nbsp;на &nbsp;шафах &nbsp;<br>\nВ &nbsp;розкриллі. &nbsp;<br>\nТільки &nbsp;нам &nbsp;не &nbsp;злетіти, &nbsp;<br>\nХоч &nbsp;би &nbsp;навстіж &nbsp;всі &nbsp;вікна, &nbsp;<br>\nХоч &nbsp;би &nbsp;навстіж &nbsp;всі &nbsp;двері &nbsp;<br>\nУ &nbsp;світ &nbsp;відчинили. &nbsp;<br>\n<br>\nІ &nbsp;дзьоби &nbsp;в &nbsp;нас &nbsp;червоні &nbsp;<br>\nНе &nbsp;від &nbsp;помсти &nbsp;— &nbsp;від &nbsp;фарби, &nbsp;<br>\nДерев'яні &nbsp;серця &nbsp;в &nbsp;наших &nbsp;грудях. &nbsp;<br>\nМи &nbsp;виводимось &nbsp;цілими &nbsp;серіями &nbsp;<br>\nЗ &nbsp;майстерень &nbsp;і &nbsp;фабрик. &nbsp;<br>\nНас &nbsp;купують, &nbsp;на &nbsp;пам'ять &nbsp;дарують. &nbsp;<br>\nВ &nbsp;нас &nbsp;нема &nbsp;своїх &nbsp;гнізд, &nbsp;<br>\nВ &nbsp;нас &nbsp;нема &nbsp;своїх &nbsp;гір, &nbsp;<br>\nНам &nbsp;тепло &nbsp;і &nbsp;є &nbsp;що &nbsp;клювати… &nbsp;<br>\n<br>\nСерце &nbsp;моє, &nbsp;<br>\nПоки &nbsp;ти &nbsp;не &nbsp;зчерствіло &nbsp;<br>\nНі &nbsp;в &nbsp;русі, &nbsp;<br>\nНі &nbsp;в &nbsp;зорі, &nbsp;<br>\nНі &nbsp;в &nbsp;слові, &nbsp;<br>\nЛетімо &nbsp;в &nbsp;Карпати &nbsp;<br>\nВ &nbsp;живицях &nbsp;скупатись. &nbsp;<br>\nНе &nbsp;вірю &nbsp;я &nbsp;цьому &nbsp;хатньому &nbsp;орлові! &nbsp;<br>\n<br>\nТак &nbsp;від &nbsp;печери &nbsp;й &nbsp;за &nbsp;мільйони &nbsp;років &nbsp;<br>\nНе &nbsp;зрушити, &nbsp;не &nbsp;видіти &nbsp;прозріння, &nbsp;<br>\nЯк &nbsp;нищити &nbsp;лиш &nbsp;храми &nbsp;і &nbsp;пророків, &nbsp;<br>\nА &nbsp;корчувати &nbsp;лиш &nbsp;своє &nbsp;коріння. &nbsp;<br>\n<br>\n\n\n\n<br><br>\n"
}