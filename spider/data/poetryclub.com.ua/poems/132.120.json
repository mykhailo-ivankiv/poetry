{
  "author": "Павличко Дмитро",
  "name": "3",
  "link": "/metrs_poem.php?poem=9592",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>3</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;справді &nbsp;він &nbsp;на &nbsp;обрії &nbsp;побачив<br>\nЩось &nbsp;ніби &nbsp;постать &nbsp;людську! &nbsp;Чи &nbsp;не &nbsp;диво?<br>\nХтось &nbsp;там &nbsp;стояв, &nbsp;хтось &nbsp;у &nbsp;траві &nbsp;маячив,<br>\nХтось &nbsp;ніби &nbsp;підкликав &nbsp;його &nbsp;знадливо!<br>\n<br>\nЗамору &nbsp;з &nbsp;себе &nbsp;скинувши &nbsp;оспалу,<br>\nПоїхав &nbsp;князь &nbsp;до &nbsp;явини &nbsp;на &nbsp;прузі;<br>\nВдивлявся &nbsp;в &nbsp;неї, &nbsp;наближавсь &nbsp;помалу,<br>\nСебе &nbsp;й &nbsp;коня &nbsp;тримаючи &nbsp;в &nbsp;напрузі.<br>\n<br>\nВогнем &nbsp;палила &nbsp;думка &nbsp;неугавна,<br>\nВвижалися &nbsp;вже &nbsp;обриси &nbsp;кохані.<br>\nО &nbsp;господи! &nbsp;Невже &nbsp;то &nbsp;Ярославна<br>\nНазустріч &nbsp;вийшла &nbsp;й &nbsp;стала &nbsp;на &nbsp;кургані?<br>\n<br>\nЗатяв &nbsp;коня. &nbsp;Навскач &nbsp;під'їхав &nbsp;ближче.<br>\nТак &nbsp;ось &nbsp;вона, &nbsp;негадана &nbsp;приваба &nbsp;-<br>\nПрадавніх &nbsp;предків &nbsp;згублене &nbsp;божище,<br>\nЗадивлена &nbsp;в &nbsp;свій &nbsp;дух &nbsp;камінна &nbsp;баба.<br>\n<br>\nЗатиснуті &nbsp;важкі, &nbsp;довжезні &nbsp;руки<br>\nНа &nbsp;животі, &nbsp;неначебто &nbsp;пологи<br>\nЇї &nbsp;настигли. &nbsp;Постать, &nbsp;повна &nbsp;муки,<br>\nНевкірності &nbsp;й &nbsp;величної &nbsp;тривоги.<br>\n<br>\nІ &nbsp;видалось &nbsp;йому, &nbsp;що &nbsp;рідна &nbsp;мати<br>\nПостала &nbsp;перед &nbsp;ним &nbsp;у &nbsp;темній &nbsp;брилі,<br>\nЩоб &nbsp;міць &nbsp;його &nbsp;надламану &nbsp;підняти,<br>\nЗцілити &nbsp;душу &nbsp;в &nbsp;жаліснім &nbsp;безсиллі.<br>\n<br>\n\"О &nbsp;матінко! &nbsp;- &nbsp;і &nbsp;князь &nbsp;лицем &nbsp;додолу<br>\nУпав &nbsp;перед &nbsp;богинею &nbsp;сумною. &nbsp;-<br>\nЗніми &nbsp;ж &nbsp;ти &nbsp;з &nbsp;мене &nbsp;чорну &nbsp;коромолу,<br>\nПростри &nbsp;свою &nbsp;десницю &nbsp;наді &nbsp;мною!<br>\n<br>\nТи &nbsp;народи &nbsp;мене &nbsp;сьогодні &nbsp;вдруге,<br>\nА &nbsp;ні &nbsp;- &nbsp;то &nbsp;затопчи &nbsp;в &nbsp;пилюку &nbsp;й &nbsp;глину,<br>\nНе &nbsp;дай &nbsp;на &nbsp;страмовища &nbsp;та &nbsp;наруги<br>\nВертатися &nbsp;в &nbsp;дідизну &nbsp;й &nbsp;батьківщину!<br>\n<br>\nВсели &nbsp;ти &nbsp;в &nbsp;мене &nbsp;правду! &nbsp;Я &nbsp;не &nbsp;знаю,<br>\nЧи &nbsp;жив &nbsp;я &nbsp;гордістю, &nbsp;чи &nbsp;правотою,<br>\nЧи &nbsp;став &nbsp;я &nbsp;горем &nbsp;для &nbsp;свойого &nbsp;краю,<br>\nЧи &nbsp;мукою &nbsp;й &nbsp;зорею &nbsp;золотою?!\"<br>\n<br>\nВона &nbsp;поклала &nbsp;кам'яну &nbsp;долоню<br>\nЙому &nbsp;на &nbsp;тім'я: &nbsp;\"Встань, &nbsp;великий &nbsp;княже!<br>\nЧи &nbsp;то &nbsp;не &nbsp;сміх? &nbsp;Любив &nbsp;ти &nbsp;ханську &nbsp;доню?<br>\nХто &nbsp;ж &nbsp;в &nbsp;те &nbsp;повірить? &nbsp;Хто &nbsp;й &nbsp;кому &nbsp;те &nbsp;скаже?<br>\n<br>\nЇї &nbsp;солодке &nbsp;й &nbsp;вигинясте &nbsp;тіло,<br>\nЩо &nbsp;біля &nbsp;тебе &nbsp;слалося &nbsp;в &nbsp;спраготі,<br>\nНенавидів &nbsp;ти &nbsp;люто &nbsp;й &nbsp;очманіло,<br>\nПалав &nbsp;од &nbsp;розгніву, &nbsp;а &nbsp;не &nbsp;від &nbsp;хоті.<br>\n<br>\nХіба &nbsp;не &nbsp;знаєш &nbsp;ти, &nbsp;що &nbsp;дух &nbsp;любові<br>\nЄднає &nbsp;не &nbsp;тіла, &nbsp;а &nbsp;скорбні &nbsp;душі,<br>\nЩо &nbsp;тільки &nbsp;кров &nbsp;твоя &nbsp;жадала &nbsp;крові,<br>\nА &nbsp;дух &nbsp;блукав &nbsp;на &nbsp;сіверськім &nbsp;воздушші!<br>\n<br>\nХіба &nbsp;не &nbsp;знаєш &nbsp;ти, &nbsp;що &nbsp;є &nbsp;коханя,<br>\nПодібне &nbsp;до &nbsp;відомсти &nbsp;і &nbsp;розплати?<br>\nТи &nbsp;непорочний, &nbsp;наче &nbsp;зірка &nbsp;рання,<br>\nЩо &nbsp;світ &nbsp;іде &nbsp;від &nbsp;сну &nbsp;розповивати!<br>\n<br>\nЯкий &nbsp;закон &nbsp;нарушив &nbsp;ти, &nbsp;мій &nbsp;сину,<br>\nКоли, &nbsp;розсвареній &nbsp;Русі &nbsp;на &nbsp;подив,<br>\nСвою &nbsp;хоробру, &nbsp;та &nbsp;малу &nbsp;дружину<br>\nДо &nbsp;битви &nbsp;незвитяжної &nbsp;виводив?<br>\n<br>\nТи &nbsp;проти &nbsp;половецької &nbsp;мачули<br>\nЗдіймав &nbsp;не &nbsp;лиш &nbsp;свої &nbsp;полки &nbsp;й &nbsp;штандарти.<br>\nХто &nbsp;винен, &nbsp;що &nbsp;не &nbsp;всі &nbsp;брати &nbsp;почули,<br>\nЯк &nbsp;ти &nbsp;волав: &nbsp;\"Прийдіть, &nbsp;зі &nbsp;мною &nbsp;вдарте!\"?<br>\n<br>\nНа &nbsp;поклик &nbsp;твій &nbsp;згукнулися &nbsp;куряни,<br>\nІ &nbsp;вчасно &nbsp;ви &nbsp;зібрались &nbsp;до &nbsp;походу,<br>\nНе &nbsp;ждали, &nbsp;доки &nbsp;сарана &nbsp;нагряне<br>\nІ &nbsp;виїсть &nbsp;ваші &nbsp;землі &nbsp;аж &nbsp;до &nbsp;споду!<br>\n<br>\nТак, &nbsp;ти &nbsp;жадав &nbsp;під &nbsp;київські &nbsp;склепіння<br>\nПринести &nbsp;вітру &nbsp;сіверського &nbsp;трохи,<br>\nРозвіяти &nbsp;в &nbsp;коронах &nbsp;злотних &nbsp;тління,<br>\nКоло &nbsp;якого &nbsp;скачуть &nbsp;скоромохи.<br>\n<br>\nТи &nbsp;прагнув &nbsp;для &nbsp;Русі &nbsp;потуги &nbsp;й &nbsp;слави<br>\nІ &nbsp;добре &nbsp;знав, &nbsp;що &nbsp;йдеш &nbsp;на &nbsp;смерть &nbsp;за &nbsp;неї,<br>\nНедарма &nbsp;плакав &nbsp;чорний &nbsp;див &nbsp;з &nbsp;гущави<br>\nІ &nbsp;сонце &nbsp;в'януло, &nbsp;як &nbsp;цвіт &nbsp;лілеї.<br>\n<br>\nТи &nbsp;- &nbsp;князь, &nbsp;бо &nbsp;не &nbsp;послухав &nbsp;навіть &nbsp;сонця,<br>\nЩо &nbsp;віщувало &nbsp;смертну &nbsp;непогоду.<br>\nТи &nbsp;взяв &nbsp;за &nbsp;себе &nbsp;тяжість &nbsp;оборонця<br>\nЗемлі &nbsp;своєї &nbsp;і &nbsp;свого &nbsp;народу.<br>\n<br>\nНічого &nbsp;вирікатися &nbsp;не &nbsp;треба,<br>\nНі &nbsp;жадоби &nbsp;до &nbsp;слави, &nbsp;ні &nbsp;погорди.<br>\nПролита &nbsp;кров? &nbsp;Поразка &nbsp;і &nbsp;ганеба?<br>\nТа &nbsp;спинені &nbsp;на &nbsp;півстоліття &nbsp;орди!<br>\n<br>\nТебе &nbsp;не &nbsp;вбили? &nbsp;Чом &nbsp;лежиш &nbsp;ти &nbsp;долі?<br>\nТвоя &nbsp;душа &nbsp;здвоїлася? &nbsp;Дурниці.<br>\nВ &nbsp;князів &nbsp;немає &nbsp;душ. &nbsp;Є &nbsp;сила &nbsp;волі.<br>\nТи &nbsp;ж &nbsp;там &nbsp;явив &nbsp;її, &nbsp;де &nbsp;гинуть &nbsp;ниці.<br>\n<br>\nПорубані &nbsp;твої &nbsp;гарячі &nbsp;вої,<br>\nДружинники, &nbsp;брати &nbsp;і &nbsp;побратими,<br>\nАле &nbsp;ж &nbsp;вони &nbsp;до &nbsp;пам'яті &nbsp;живої<br>\nНових &nbsp;століть &nbsp;повернуться &nbsp;живими.<br>\n<br>\nПостане &nbsp;пісня &nbsp;з &nbsp;вашої &nbsp;печалі,<br>\nІ &nbsp;горево &nbsp;перекується &nbsp;в &nbsp;слово.<br>\nНепроминущі &nbsp;ви &nbsp;і &nbsp;непропалі &nbsp;-<br>\nХто &nbsp;вмер &nbsp;за &nbsp;волю, &nbsp;житиме &nbsp;наново.<br>\n<br>\nІ &nbsp;ти &nbsp;живеш &nbsp;уже &nbsp;в &nbsp;своїм &nbsp;безсмерті,<br>\nНа &nbsp;дно &nbsp;Каяли &nbsp;кинутий &nbsp;ордою.<br>\nКривавлять &nbsp;рани, &nbsp;в &nbsp;чагарях &nbsp;роздерті,<br>\nТа &nbsp;світять &nbsp;вже &nbsp;не &nbsp;кро'ю, &nbsp;а &nbsp;водою.<br>\n<br>\nБо &nbsp;ти &nbsp;вже &nbsp;як &nbsp;вода, &nbsp;як &nbsp;хліб, &nbsp;як &nbsp;жниво,<br>\nЯк &nbsp;все, &nbsp;на &nbsp;чому &nbsp;вічності &nbsp;знамення;<br>\nНайменший &nbsp;князь &nbsp;Русі &nbsp;- &nbsp;найбільше &nbsp;диво<br>\nЗатемнення &nbsp;її &nbsp;та &nbsp;одкровення.<br>\n<br>\nВставай, &nbsp;іди, &nbsp;та &nbsp;знай, &nbsp;що &nbsp;вже &nbsp;немає<br>\nДля &nbsp;невмирущих &nbsp;вороття &nbsp;до &nbsp;крові,<br>\nДо &nbsp;всього, &nbsp;що &nbsp;принижує, &nbsp;вбиває<br>\nІ &nbsp;служить &nbsp;не &nbsp;князеві, &nbsp;а &nbsp;князькові!<br>\n<br>\nНароджуйся &nbsp;із &nbsp;каменю &nbsp;для &nbsp;пісні,<br>\nІз &nbsp;жалощів &nbsp;народжуйся &nbsp;для &nbsp;співу,<br>\nЩо &nbsp;славить &nbsp;не &nbsp;побоїща &nbsp;зловісні,<br>\nА &nbsp;вітчину &nbsp;й &nbsp;будущину &nbsp;щасливу!\"\n\n\n<br><br>\n"
}