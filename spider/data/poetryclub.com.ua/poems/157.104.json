{
  "author": "Перебийніс Петро",
  "name": "ДНІ НЕЗРИМОГО СОНЦЯ",
  "link": "metrs_poem.php?poem=13364",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ДНІ НЕЗРИМОГО СОНЦЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Володимирові Забаштанському</i><br><br>\nКажеш:\"Бачу\", &nbsp;- &nbsp;і &nbsp;жмуряться &nbsp;очі &nbsp;незрячі,<br>\nі &nbsp;проходить &nbsp;видіть &nbsp;нескінченний &nbsp;парад.<br>\nЗнаєш, &nbsp;пишуть &nbsp;серйозні &nbsp;газети, &nbsp;неначе<br>\nє &nbsp;в &nbsp;проектах &nbsp;учених &nbsp;такий &nbsp;апарат...<br>\n<br>\nАле &nbsp;то &nbsp;лиш &nbsp;проекти. &nbsp;До &nbsp;суті &nbsp;далеко:<br>\nможе, &nbsp;рік, &nbsp;може, &nbsp;десять, &nbsp;а &nbsp;може, &nbsp;і &nbsp;вік.<br>\nТи &nbsp;чекай. &nbsp;Хоч &nbsp;насправді &nbsp;чекати &nbsp;нелегко,<br>\nяк &nbsp; &nbsp;пропалює &nbsp;сонце &nbsp;склепіння &nbsp;повік.<br>\n<br>\nТа &nbsp;тобі &nbsp;не &nbsp;чекається. &nbsp;Роздуми &nbsp;щемні<br>\nопромінюють &nbsp;безвість &nbsp;мойого &nbsp;лиця...<br>\nНе &nbsp;барилися &nbsp;б &nbsp;тільки &nbsp;чоласті &nbsp;учені,<br>\nзадум &nbsp;свій &nbsp;поскоріш &nbsp;довели &nbsp;до &nbsp;кінця!<br>\n<br>\nТи &nbsp;чекай! &nbsp;Ти &nbsp;живи &nbsp;на &nbsp;землі, &nbsp;скільки &nbsp;треба:<br>\nможе, &nbsp;сто, &nbsp;може, &nbsp;більше &nbsp;затемнених &nbsp;літ.<br>\nХай &nbsp;на &nbsp;грані &nbsp;життя &nbsp;- &nbsp;та &nbsp;побачити &nbsp;б &nbsp;небо<br>\nі &nbsp;воскреслого &nbsp;птаха &nbsp;забутий &nbsp;політ.<br>\n<br>\nКажеш &nbsp;просто, &nbsp;буденно &nbsp;і &nbsp;впевнено: &nbsp;\"Бачу!\"<br>\nКрізь &nbsp;осяяне &nbsp;серце &nbsp;проміння &nbsp;тече.<br>\nВірю: &nbsp;бачиш, &nbsp;хоча &nbsp;навіть &nbsp;пальці &nbsp;незрячі<br>\nне &nbsp;стискають &nbsp;навпомацки &nbsp;дружнє &nbsp;плече.<br>\n<br>\nВласні &nbsp;очі &nbsp;ладен &nbsp;би &nbsp;тобі &nbsp;я &nbsp;віддати...<br>\nА &nbsp;як &nbsp;чесно &nbsp;сказать, &nbsp;то &nbsp;неправда &nbsp;це. &nbsp;Ні!<br>\nВсе &nbsp;віддав &nbsp;би &nbsp;тобі, &nbsp;наче &nbsp;рідному &nbsp;брату,<br>\nале &nbsp;ніч &nbsp;без &nbsp;кінця &nbsp;непосильна &nbsp;мені.<br>\n<br>\nЯ &nbsp;у &nbsp;сяєві &nbsp;днів &nbsp;надивився &nbsp;на &nbsp;небо &nbsp;-<br>\nзриме &nbsp;сонце &nbsp;жбурляє &nbsp;проміння-рої.<br>\nВласні &nbsp;очі &nbsp;ладен &nbsp;я &nbsp;віддати &nbsp;для &nbsp;тебе,<br>\nта &nbsp;потрібні &nbsp;тобі &nbsp;очі &nbsp;тільки &nbsp;твої.<br>\n<br>\nБо &nbsp;не &nbsp;звик &nbsp;ти &nbsp;дивитись &nbsp;чужими &nbsp;очима...<br>\nДні &nbsp;незримого &nbsp;сонця &nbsp;шикуються &nbsp;в &nbsp;ряд.<br>\nНе &nbsp;ховаєшся &nbsp;ти &nbsp;за &nbsp;словами &nbsp;гучними<br>\nі &nbsp;не &nbsp;ждеш, &nbsp;поки &nbsp;винайдуть &nbsp;той &nbsp;апарат.\n\n\n<br><br>\n"
}