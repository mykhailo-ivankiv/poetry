{
  "author": "Карманський  Петро",
  "name": "ДВИГНУ ТЕБЕ НА КРИЛАХ ТУГИ",
  "link": "metrs_poem.php?poem=1188",
  "html": "\n<h4></h4>\n\n<a href=\"/metrs.php?id=120&amp;type=tvorch\" class=\"redhr1\">Творчість</a> |\n<a href=\"/metrs.php?id=120&amp;type=biogr\" class=\"redhr1\">Біографія</a> |\n<a href=\"/metrs.php?id=120&amp;type=critiques\" class=\"redhr1\">Критика</a>\n\n<h4>ДВИГНУ ТЕБЕ НА КРИЛАХ ТУГИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nI &nbsp;<br>\nЯк &nbsp;самота &nbsp;на &nbsp;душу &nbsp;склонить &nbsp;крила &nbsp;<br>\nІ &nbsp;в &nbsp;серці &nbsp;защемить &nbsp;невиплаканий &nbsp;жаль, &nbsp;<br>\nПрийди &nbsp;тоді, &nbsp;прийди &nbsp;до &nbsp;мене, &nbsp;мила, &nbsp;<br>\nРозкрий &nbsp;мені &nbsp;цілу &nbsp;твою &nbsp;печаль. &nbsp;<br>\nПрийди, &nbsp;вложи &nbsp;чоло &nbsp;в &nbsp;мої &nbsp;долоні, &nbsp;<br>\nЯк &nbsp;стужена &nbsp;забута &nbsp;сирота, &nbsp;<br>\nІ &nbsp;лебеди, &nbsp;як &nbsp;вітер &nbsp;на &nbsp;вигоні, &nbsp;<br>\nЩо &nbsp;заколисує &nbsp;до &nbsp;сну &nbsp;жита. &nbsp;<br>\nПрийди, &nbsp;я &nbsp;з &nbsp;вій &nbsp;твоїх &nbsp;зцілую &nbsp;слези &nbsp;<br>\nІ &nbsp;перейму &nbsp;твій &nbsp;біль &nbsp;у &nbsp;власну &nbsp;грудь, &nbsp;<br>\nЛишень &nbsp;склонись &nbsp;на &nbsp;мене, &nbsp;як &nbsp;береза, &nbsp;<br>\nІ &nbsp;все &nbsp;забудь, &nbsp;усе &nbsp;забудь. &nbsp;<br>\n<br>\nII &nbsp;<br>\nІдеш &nbsp;від &nbsp;мене… &nbsp;Йдеш &nbsp;шукати &nbsp;<br>\nНових &nbsp;вражінь, &nbsp;нового &nbsp;чару… &nbsp;<br>\nЯ &nbsp;вже &nbsp;не &nbsp;в &nbsp;силі &nbsp;розкресати &nbsp;<br>\nВ &nbsp;твоїй &nbsp;душі &nbsp;давнього &nbsp;жару. &nbsp;<br>\nІди… &nbsp;Не &nbsp;йму &nbsp;тебе &nbsp;молити &nbsp;<br>\nЙ &nbsp;візьму &nbsp;на &nbsp;себе &nbsp;всі &nbsp;наруги, &nbsp;<br>\nТа &nbsp;знай, &nbsp;що &nbsp;ти &nbsp;не &nbsp;в &nbsp;силі &nbsp;вбити &nbsp;<br>\nКолишніх &nbsp;споминів &nbsp;і &nbsp;туги. &nbsp;<br>\nКуди &nbsp;не &nbsp;ступиш, &nbsp;де &nbsp;не &nbsp;будеш &nbsp;— &nbsp;<br>\nВони, &nbsp;як &nbsp;тінь, &nbsp;підуть &nbsp;з &nbsp;тобою, &nbsp;<br>\nІ &nbsp;може, &nbsp;згодом &nbsp;все &nbsp;забудеш, &nbsp;<br>\nТа &nbsp;знай: &nbsp;не &nbsp;знайдеш &nbsp;вже &nbsp;спокою. &nbsp;<br>\nІ &nbsp;в &nbsp;хвилях &nbsp;розкоші &nbsp;і &nbsp;чару, &nbsp;<br>\nВ &nbsp;часі &nbsp;любовної &nbsp;розмови &nbsp;<br>\nПобачиш &nbsp;все &nbsp;криваву &nbsp;мару &nbsp;<br>\nМоєї &nbsp;вбитої &nbsp;любові. &nbsp;<br>\n<br>\nIII &nbsp;<br>\nУв'ю &nbsp;вінок &nbsp;зі &nbsp;споминів &nbsp;о &nbsp;тобі &nbsp;<br>\nІ &nbsp;покладу &nbsp;собі &nbsp;на &nbsp;білій &nbsp;екрані, &nbsp;<br>\nІ &nbsp;так &nbsp;піду, &nbsp;аж &nbsp;покіль &nbsp;десь &nbsp;на &nbsp;гробі, &nbsp;<br>\nЯк &nbsp;метеор, &nbsp;не &nbsp;блисну &nbsp;і &nbsp;не &nbsp;скану. &nbsp;<br>\nІ &nbsp;вечером, &nbsp;коли &nbsp;рука &nbsp;задуми &nbsp;<br>\nВодитиме &nbsp;тебе &nbsp;між &nbsp;кущі &nbsp;туї, &nbsp;<br>\nПрийдуть &nbsp;до &nbsp;тебе &nbsp;всі &nbsp;забуті &nbsp;думи &nbsp;<br>\nІ &nbsp;сядуть &nbsp;на &nbsp;чоло, &nbsp;як &nbsp;поцілуї. &nbsp;<br>\nВ &nbsp;сю &nbsp;хвилю &nbsp;в &nbsp;липах &nbsp;легіт &nbsp;зашепоче &nbsp;<br>\nІ &nbsp;скропить &nbsp;трави &nbsp;зимною &nbsp;росою, &nbsp;<br>\nІ &nbsp;ти &nbsp;на &nbsp;захід &nbsp;звернеш &nbsp;скорбні &nbsp;очі &nbsp;<br>\nІ &nbsp;вмиєш &nbsp;личко &nbsp;теплою &nbsp;сльозою. &nbsp;<br>\n<br>\nIV &nbsp;<br>\nКоли &nbsp;в &nbsp;тюрму &nbsp;прийдуть &nbsp;вечірні &nbsp;тіні &nbsp;<br>\nІ &nbsp;вкриють &nbsp;все &nbsp;безмежною &nbsp;габою, &nbsp;<br>\nТоді &nbsp;мій &nbsp;жаль &nbsp;і &nbsp;туга &nbsp;за &nbsp;тобою &nbsp;<br>\nРидають &nbsp;так, &nbsp;що &nbsp;в &nbsp;казні &nbsp;плачуть &nbsp;стіни. &nbsp;<br>\nІ &nbsp;я &nbsp;клонюся &nbsp;на &nbsp;залізні &nbsp;грати, &nbsp;<br>\nЯк &nbsp;той &nbsp;жебрак &nbsp;на &nbsp;хрест &nbsp;при &nbsp;роздорожжю, &nbsp;<br>\nІ &nbsp;чую, &nbsp;чую, &nbsp;що &nbsp;ніяк &nbsp;не &nbsp;зможу &nbsp;<br>\nВажких &nbsp;страждань &nbsp;в &nbsp;душі &nbsp;заколисати. &nbsp;<br>\nА &nbsp;все &nbsp;ж &nbsp;одно &nbsp;твоє &nbsp;слівце &nbsp;тепліше &nbsp;<br>\nМогло &nbsp;б &nbsp;мені &nbsp;в'язницю &nbsp;в &nbsp;рай &nbsp;змінити. &nbsp;<br>\nДарма… &nbsp;Надворі &nbsp;зачинає &nbsp;дніти, &nbsp;<br>\nА &nbsp;чорний &nbsp;жаль &nbsp;ридає &nbsp;ще &nbsp;ревніше. &nbsp;<br>\n<br>\nV &nbsp;<br>\nКоби &nbsp;ти &nbsp;знала, &nbsp;скілько &nbsp;муки &nbsp;<br>\nТвої &nbsp;слова &nbsp;мені &nbsp;завдали, &nbsp;<br>\nЯк &nbsp;я &nbsp;ломив &nbsp;з &nbsp;одчаю &nbsp;руки, &nbsp;<br>\nЯк &nbsp;в &nbsp;серці &nbsp;жалощі &nbsp;ридали! &nbsp;<br>\nТи &nbsp;замість &nbsp;острої &nbsp;догани &nbsp;<br>\nНайшла &nbsp;б &nbsp;для &nbsp;мене &nbsp;щирі &nbsp;жалі, &nbsp;<br>\nІ &nbsp;змила &nbsp;б &nbsp;кров &nbsp;з &nbsp;моєї &nbsp;рани &nbsp;<br>\nСлізьми &nbsp;незмірної &nbsp;печалі. &nbsp;<br>\nТа &nbsp;цить! &nbsp;Нехай &nbsp;тобі &nbsp;не &nbsp;вадить &nbsp;<br>\nМій &nbsp;жаль &nbsp;і &nbsp;туга &nbsp;за &nbsp;тобою: &nbsp;<br>\nЧи &nbsp;співчуття &nbsp;твоє &nbsp;зарадить &nbsp;<br>\nНа &nbsp;сум, &nbsp;що &nbsp;зрісся &nbsp;вже &nbsp;зі &nbsp;мною? &nbsp;<br>\n<br>\nVI &nbsp;<br>\nДвигну &nbsp;тебе &nbsp;на &nbsp;крилах &nbsp;туги &nbsp;й &nbsp;жалю &nbsp;<br>\nДо &nbsp;висоти &nbsp;надземного &nbsp;видіння, &nbsp;<br>\nСпов'ю &nbsp;тебе &nbsp;солодкою &nbsp;печаллю &nbsp;<br>\nІ &nbsp;дам &nbsp;тобі &nbsp;на &nbsp;скронь &nbsp;символ &nbsp;терпіння. &nbsp;<br>\nІ &nbsp;в &nbsp;погляд &nbsp;твій &nbsp;ввіллю &nbsp;таку &nbsp;принаду, &nbsp;<br>\nЯкої &nbsp;ніт &nbsp;в &nbsp;самого &nbsp;херувима, &nbsp;<br>\nПотім, &nbsp;як &nbsp;раб, &nbsp;до &nbsp;ніг &nbsp;твоїх &nbsp;припаду &nbsp;<br>\nІ &nbsp;дам &nbsp;тобі &nbsp;ім'я: &nbsp;Неумолима. &nbsp;<br>\nІ &nbsp;здумаю &nbsp;про &nbsp;тебе &nbsp;дивну &nbsp;чутку, &nbsp;<br>\nЩо &nbsp;рознесе &nbsp;ім'я &nbsp;твоє &nbsp;світами, &nbsp;<br>\nА &nbsp;сам &nbsp;уп'юсь &nbsp;кривавими &nbsp;сльозами &nbsp;<br>\nІ &nbsp;втоплюся &nbsp;в &nbsp;бездоннім &nbsp;морі &nbsp;смутку. &nbsp;<br>\n<br>\nVII &nbsp;<br>\nІ &nbsp;в &nbsp;сумерках &nbsp;буденщини &nbsp;пропаде &nbsp;<br>\nБагато &nbsp;слів &nbsp;сердечної &nbsp;розмови, &nbsp;<br>\nІ &nbsp;самота, &nbsp;як &nbsp;мла &nbsp;осіння, &nbsp;впаде &nbsp;<br>\nНа &nbsp;дні &nbsp;дружби &nbsp;і &nbsp;щирої &nbsp;любови. &nbsp;<br>\nІ &nbsp;лиш &nbsp;часом &nbsp;перед &nbsp;очима &nbsp;стане &nbsp;<br>\nЯкийсь &nbsp;фрагмент &nbsp;забутої &nbsp;картини, &nbsp;<br>\nІ &nbsp;з-під &nbsp;повік, &nbsp;як &nbsp;з &nbsp;чаші &nbsp;цвіту, &nbsp;скане &nbsp;<br>\nВажка, &nbsp;гей &nbsp;ртуть, &nbsp;слеза-перлина. &nbsp;<br>\n<br>\nVIII &nbsp;<br>\nУ &nbsp;мріях &nbsp;я &nbsp;тебе &nbsp;злеліяв, &nbsp;<br>\nЯк &nbsp;цвітку &nbsp;хорої &nbsp;мімози, &nbsp;<br>\nІ &nbsp;від &nbsp;землі &nbsp;вітрець &nbsp;повіяв &nbsp;— &nbsp;<br>\nРозплився &nbsp;чар, &nbsp;остали &nbsp;сльози. &nbsp;<br>\nЛишився &nbsp;твір &nbsp;уяви &nbsp;й &nbsp;злуди, &nbsp;<br>\nЯк &nbsp;ясний &nbsp;привид &nbsp;херувима, &nbsp;<br>\nІ &nbsp;з &nbsp;тої &nbsp;хвилі &nbsp;в &nbsp;моїх &nbsp;грудях &nbsp;<br>\nБанує &nbsp;туга &nbsp;невтишима. &nbsp;<br>\n<br>\nIX &nbsp;<br>\nСкажіть &nbsp;їй &nbsp;все: &nbsp;як &nbsp;я &nbsp;тужив &nbsp;за &nbsp;нею &nbsp;<br>\nІ &nbsp;дожидав &nbsp;цілі &nbsp;літа &nbsp;в &nbsp;одчаю, &nbsp;<br>\nІ &nbsp;як &nbsp;я &nbsp;жив &nbsp;з &nbsp;недолею &nbsp;своєю, &nbsp;<br>\nІ &nbsp;як &nbsp;тепер &nbsp;самотній &nbsp;умираю. &nbsp;<br>\nСкажіть &nbsp;усе; &nbsp;нехай &nbsp;вона &nbsp;пізнає &nbsp;<br>\nСвої &nbsp;гріхи &nbsp;і &nbsp;молодечі &nbsp;блуди, &nbsp;<br>\nНехай &nbsp;не &nbsp;каже, &nbsp;що &nbsp;в &nbsp;мені &nbsp;немає &nbsp;<br>\nНічого, &nbsp;крім &nbsp;морозу &nbsp;та &nbsp;й &nbsp;облуди. &nbsp;<br>\nСкажіть, &nbsp;що &nbsp;я &nbsp;її &nbsp;не &nbsp;винувачу &nbsp;<br>\nЗа &nbsp;всі &nbsp;мої &nbsp;незмірно &nbsp;прикрі &nbsp;муки, &nbsp;<br>\nЩо &nbsp;я &nbsp;іще &nbsp;на &nbsp;смертнім &nbsp;ложі &nbsp;плачу &nbsp;<br>\nІ &nbsp;хоч &nbsp;терплю &nbsp;— &nbsp;ломлю &nbsp;за &nbsp;нею &nbsp;руки. &nbsp;<br>\n<br>\nХ &nbsp;<br>\n«Ми &nbsp;мусим &nbsp;розійтися, &nbsp;друже! &nbsp;<br>\nБо &nbsp;я &nbsp;відчула &nbsp;ваші &nbsp;болі, &nbsp;<br>\nЯ &nbsp;знаю, &nbsp;що &nbsp;брем'я &nbsp;недолі &nbsp;<br>\nТа &nbsp;скорб &nbsp;життя &nbsp;гніте &nbsp;вас &nbsp;дуже… &nbsp;<br>\nА &nbsp;я &nbsp;слаба, &nbsp;а &nbsp;я &nbsp;не &nbsp;в &nbsp;силі &nbsp;<br>\nСумного &nbsp;серця &nbsp;роз'яснити, &nbsp;<br>\nМи &nbsp;мусимо &nbsp;в &nbsp;розлуці &nbsp;жити &nbsp;— &nbsp;<br>\nБо &nbsp;ми &nbsp;зовсім &nbsp;противні &nbsp;хвилі…» &nbsp;<br>\nЯкий &nbsp;могучий &nbsp;жар &nbsp;любові &nbsp;<br>\nЯриться &nbsp;в &nbsp;серці &nbsp;вашім, &nbsp;пані! &nbsp;<br>\nЩоб &nbsp;пособити &nbsp;моїй &nbsp;рані, &nbsp;<br>\nВи &nbsp;ще &nbsp;пустили &nbsp;з &nbsp;неї &nbsp;крові… &nbsp;<br>\n<br>\nXI &nbsp;<br>\nКоби &nbsp;я &nbsp;міг &nbsp;сказать &nbsp;тобі &nbsp;словами, &nbsp;<br>\nЯк &nbsp;тяжко &nbsp;я &nbsp;баную &nbsp;за &nbsp;тобою, &nbsp;<br>\nТо &nbsp;я &nbsp;б &nbsp;ридав &nbsp;кровавими &nbsp;сльозами &nbsp;<br>\nІ &nbsp;говорив &nbsp;огненною &nbsp;тоскою. &nbsp;<br>\nТа &nbsp;знай: &nbsp;я &nbsp;гордий! &nbsp;Я &nbsp;чувства &nbsp;святого &nbsp;<br>\nНе &nbsp;вберу &nbsp;в &nbsp;підле &nbsp;слово &nbsp;жебранини &nbsp;<br>\nІ &nbsp;не &nbsp;приступлю &nbsp;до &nbsp;порога &nbsp;твого &nbsp;<br>\nЗ &nbsp;гірким &nbsp;плачем &nbsp;покірної &nbsp;дитини. &nbsp;<br>\nЗачиню &nbsp;серце, &nbsp;як &nbsp;безлюдну &nbsp;хату, &nbsp;<br>\nВ &nbsp;якій &nbsp;банує &nbsp;ангел &nbsp;запустіння, &nbsp;<br>\nІ &nbsp;не &nbsp;піду &nbsp;до &nbsp;тебе &nbsp;нарікати, &nbsp;<br>\nХоч &nbsp;доведеться &nbsp;загибать &nbsp;з &nbsp;терпінняі &nbsp;<br>\n<br>\n***<br>\n<br>\nДжерело: &nbsp;Цифрова &nbsp;Українська &nbsp;Бібліотека. &nbsp;<br>\n\n\n\n<br><br>\n"
}