{
  "author": "Драй-Хмара Михайло",
  "name": "З МАХАРА",
  "link": "metrs_poem.php?poem=6422",
  "html": "\n<h4></h4>\n\n<a href=\"/metrs.php?id=292&amp;type=tvorch\" class=\"redhr1\">Творчість</a> |\n<a href=\"/metrs.php?id=292&amp;type=biogr\" class=\"redhr1\">Біографія</a> |\n<a href=\"/metrs.php?id=292&amp;type=critiques\" class=\"redhr1\">Критика</a>\n\n<h4>З МАХАРА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНемов &nbsp;оті &nbsp;курки &nbsp;старі,<br>\nщо &nbsp;тупо &nbsp;долі &nbsp;ждуть &nbsp;лихої,<br>\nстоять &nbsp;халупки &nbsp;на &nbsp;горі<br>\nв &nbsp;фаталістичному &nbsp;спокої.<br>\n<br>\nСолома &nbsp;й &nbsp;глина &nbsp;- &nbsp;от &nbsp;і &nbsp;все,<br>\nчим &nbsp;заліпили &nbsp;трухлу &nbsp;сошку,<br>\nа &nbsp;вітер &nbsp;стінами &nbsp;трясе,<br>\nй &nbsp;діряві &nbsp;хиляться &nbsp;потрошку.<br>\n<br>\nЛиш &nbsp;соняшників &nbsp;юна &nbsp;січ,<br>\nпіднявши &nbsp;золоті &nbsp;забрала,<br>\nзорить &nbsp;на &nbsp;сонце &nbsp;віч-у-віч,<br>\nі &nbsp;в &nbsp;погляді &nbsp;- &nbsp;пиха &nbsp;зухвала.<br>\n<br>\nА &nbsp;біля &nbsp;плоту &nbsp;схудлий &nbsp;пес<br>\nпротяжно &nbsp;виє &nbsp;просто &nbsp;в &nbsp;поле.<br>\nПодумай: &nbsp;край &nbsp;такий &nbsp;увесь,<br>\nкругом &nbsp;таке &nbsp;убозтво &nbsp;голе.<br><br><em>ЖИТТЯ Й РЕВОЛЮЦІЯ (Київ), 1929, ч. 3. Йосиф Святополк Махар (нар. 1864) - видатний чеський поет великої ерудиції і працездатності, автор близько 60 книг, послідовник і помічник проф. Масарика. Ця поезія, як і деякі інші твори Махара, присвячена Україні.</em>\n\n\n<br><br>\n"
}