{
  "author": "Мовчан Павло",
  "name": "\"Не вимовчать, не висловить, не збути...\"",
  "link": "/metrs_poem.php?poem=17706",
  "html": "\n<h4></h4>\n\n<a href=\"/metrs.php?id=59&amp;type=tvorch\" class=\"redhr1\">Творчість</a> |\n<a href=\"/metrs.php?id=59&amp;type=biogr\" class=\"redhr1\">Біографія</a> |\n<a href=\"/metrs.php?id=59&amp;type=critiques\" class=\"redhr1\">Критика</a>\n\n<h4>\"Не вимовчать, не висловить, не збути...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>(За мотивами творів О. Блока)</i><br><br>\nНе &nbsp;вимовчать, &nbsp;не &nbsp;висловить, &nbsp;не &nbsp;збути &nbsp;<br>\nнебесної &nbsp;крізної &nbsp;глибини, &nbsp;<br>\nі &nbsp;треба &nbsp;стати &nbsp;будяком, &nbsp;щоб &nbsp;вчути, &nbsp;<br>\nяк &nbsp;м’якне &nbsp;сніг &nbsp;під &nbsp;сонцем &nbsp;весняним. &nbsp;<br>\nІ &nbsp;сизий &nbsp;ліс, &nbsp;відвільглий &nbsp;для &nbsp;відлунку, &nbsp;<br>\nутілювався &nbsp;в &nbsp;голос &nbsp;мій &nbsp;і &nbsp;слух, &nbsp;<br>\nщоб &nbsp;затягти &nbsp;смолою &nbsp;кожну &nbsp;думку, &nbsp;<br>\nщоб &nbsp;думалось &nbsp;і &nbsp;йшлося &nbsp;без &nbsp;керунку, &nbsp;<br>\nбо &nbsp;все &nbsp;одно &nbsp;ти &nbsp;вийдеш &nbsp;на &nbsp;свій &nbsp;круг. &nbsp;<br>\nЗернистий &nbsp;сніг &nbsp;— &nbsp;млинове &nbsp;біле &nbsp;коло &nbsp;— &nbsp;<br>\nкружляє &nbsp;тихо, &nbsp;<br>\nти &nbsp;у &nbsp;ньому &nbsp;вісь: &nbsp;<br>\nчас &nbsp;мелеться, &nbsp;гуркоче &nbsp;кругле &nbsp;поле, &nbsp;<br>\nі &nbsp;пахне &nbsp;хлібом &nbsp;борошно &nbsp;беріз. &nbsp;<br>\nІ, &nbsp;наче &nbsp;жар, &nbsp;роздмухані &nbsp;зіниці &nbsp;<br>\nгорять &nbsp;на &nbsp;вітрі &nbsp;спрагло, &nbsp;як &nbsp;завжди; &nbsp;<br>\nв &nbsp;них &nbsp;залітають &nbsp;і &nbsp;згоряють &nbsp;птиці, &nbsp;<br>\nпринаджені &nbsp;воланнями &nbsp;зигзиці: &nbsp;<br>\nширокий &nbsp;світе, &nbsp;в &nbsp;кров &nbsp;мою &nbsp;ввійди! &nbsp;<br>\nДуша, &nbsp;переінакшена &nbsp;безмежжям, &nbsp;<br>\nдивилась &nbsp;одночасно &nbsp;врізнобіч &nbsp;<br>\nі &nbsp;бачила, &nbsp;як &nbsp;з &nbsp;білої &nbsp;пожежі &nbsp;<br>\nніс &nbsp;у &nbsp;руках &nbsp;двійник &nbsp;дванадцять &nbsp;свіч. &nbsp;<br>\nВін &nbsp;йшов &nbsp;назустріч. &nbsp;Полум’я &nbsp;хиталось. &nbsp;<br>\nВін &nbsp;в &nbsp;сніг &nbsp;шурхав &nbsp;і &nbsp;світло &nbsp;посміхавсь. &nbsp;<br>\nХотів &nbsp;я &nbsp;крикнуть &nbsp;— &nbsp;він &nbsp;на &nbsp;губи &nbsp;палець, &nbsp;<br>\nмовляв, &nbsp;мовчи, &nbsp;почути &nbsp;можуть &nbsp;нас. &nbsp;<br>\nІ &nbsp;я &nbsp;закляк. &nbsp;Не &nbsp;проронив &nbsp;ні &nbsp;звуку. &nbsp;<br>\nЛише &nbsp;хотів &nbsp;потримати &nbsp;свічник, &nbsp;<br>\nщоб &nbsp;він &nbsp;погрів &nbsp;вже &nbsp;задубілі &nbsp;руки &nbsp;<br>\nі &nbsp;зав’язав &nbsp;дрантивий &nbsp;черевик; &nbsp;<br>\nвін &nbsp;глянув &nbsp;з &nbsp;докором. &nbsp;І &nbsp;мовчкома &nbsp;повз &nbsp;мене &nbsp;<br>\nпройшов &nbsp;перевальцем &nbsp;— &nbsp;додолу &nbsp;капав &nbsp;віск. &nbsp;<br>\nМінився &nbsp;простір &nbsp;з &nbsp;білого &nbsp;в &nbsp;зелений, &nbsp;<br>\nі &nbsp;сніг &nbsp;чорнів, &nbsp;де &nbsp;він &nbsp;свічки &nbsp;проніс. &nbsp;<br>\nЯ &nbsp;був &nbsp;зробив &nbsp;слухняно &nbsp;кілька &nbsp;кроків, &nbsp;<br>\nта &nbsp;враз &nbsp;спинивсь &nbsp;і &nbsp;озирнувсь &nbsp;назад, &nbsp;<br>\nбо &nbsp;що &nbsp;не &nbsp;слід, &nbsp;то &nbsp;джерело &nbsp;глибоке… &nbsp;<br>\nО, &nbsp;скільки &nbsp;їх &nbsp;вилискувало &nbsp;вряд! &nbsp;<br>\nІ &nbsp;гуркіт &nbsp;жорен &nbsp;ширився, &nbsp;гучнішав, &nbsp;<br>\nтак &nbsp;ніби &nbsp;нічого &nbsp;було &nbsp;молоть, &nbsp;<br>\nі &nbsp;відчував &nbsp;щомиті, &nbsp;як &nbsp;старіша, &nbsp;<br>\nмов &nbsp;сніг &nbsp;весняний, &nbsp;біла &nbsp;моя &nbsp;плоть. &nbsp;<br>\nІ &nbsp;я &nbsp;хотів &nbsp;гукнути &nbsp;навздогони &nbsp;<br>\nотому &nbsp;свічконосцю-диваку, &nbsp;<br>\nщоб &nbsp;він &nbsp;спинивсь… &nbsp;Та &nbsp;задзвонили &nbsp;дзвони… &nbsp;<br>\nІ &nbsp;зникло &nbsp;все &nbsp;— &nbsp;ніякого &nbsp;знаку… &nbsp;<br>\n<br>\n\n\n\n<br><br>\n"
}