{
  "author": "Костенко Ліна",
  "name": "РОЗПУСНА ВДОВИЦЯ (Фрагмент із поеми \"Мандрівки серця\")",
  "link": "metrs_poem.php?poem=16856",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>РОЗПУСНА ВДОВИЦЯ (Фрагмент із поеми \"Мандрівки серця\")</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nВечір-мисливець<br>\nпідстрелене &nbsp;сонце<br>\nнесе &nbsp;у &nbsp;сірому &nbsp;ягдташі.<br>\nТягнуться &nbsp;хмари &nbsp;- &nbsp;скривавлені &nbsp;крила &nbsp;-<br>\nпо &nbsp;травах,<br>\nпо &nbsp;обрію,<br>\nпо &nbsp;душі...<br>\n<br>\nУже &nbsp;сутеніє.<br>\nТуман &nbsp;каламутно<br>\nклубочиться &nbsp;в &nbsp;синіх &nbsp;ярах...<br>\n<br>\nВ &nbsp;такі &nbsp;хвилини<br>\nмандрівникам &nbsp;смутно.<br>\nЗдається &nbsp;далеким &nbsp;шлях.<br>\nІ &nbsp;роси &nbsp;холодні.<br>\nІ &nbsp;втома &nbsp;нестерпна.<br>\nІ &nbsp;стежка &nbsp;в &nbsp;село &nbsp;не &nbsp;пряма.<br>\nІ &nbsp;плечі &nbsp;від &nbsp;ноші &nbsp;найлегшої &nbsp;терпнуть.<br>\nІ &nbsp;на &nbsp;ніч &nbsp;притулку &nbsp;нема.<br>\n<br>\nЗаводить &nbsp;в &nbsp;село &nbsp;степоав &nbsp;дорога.<br>\nНі &nbsp;краю &nbsp;їй, &nbsp;ні &nbsp;межі.<br>\nНад &nbsp;нею &nbsp;- &nbsp;тини, &nbsp;перелази, &nbsp;пороги.<br>\nТа &nbsp;все &nbsp;чужі &nbsp;і &nbsp;чужі.<br>\n<br>\nІде &nbsp;Мандрівник.<br>\nІде, &nbsp;обминає...<br>\nІ &nbsp;раптом &nbsp;спинився &nbsp;як &nbsp;стій.<br>\nУ &nbsp;нього &nbsp;нічого &nbsp;свого &nbsp;немає.<br>\nТа &nbsp;він &nbsp;уже &nbsp;й &nbsp;сам &nbsp;не &nbsp;свій.<br>\n<br>\nІшов, &nbsp;не &nbsp;спіткнувся, &nbsp;по &nbsp;цілому &nbsp;світу,<br>\nто &nbsp;й &nbsp;тут &nbsp;не &nbsp;спіткнеться, &nbsp;ачей...<br>\nСтоїть &nbsp;молодиця,<br>\nяк &nbsp;тихе &nbsp;літо,<br>\nне &nbsp;зводить &nbsp;з &nbsp;нього &nbsp;очей.<br>\nА &nbsp;очі &nbsp;у &nbsp;неї &nbsp;- &nbsp;такі &nbsp;тривожні,<br>\nі &nbsp;голос &nbsp;бринить &nbsp;- &nbsp;як &nbsp;струна:<br>\n<br>\n- &nbsp;Скажи &nbsp;мені, &nbsp;хто &nbsp;ти, &nbsp;<br>\nчудний &nbsp;подорожній? &nbsp;-<br>\nпитає &nbsp;зненацька &nbsp;вона. &nbsp;- &nbsp;<br>\nТи &nbsp;далеко &nbsp;йдеш,<br>\nти, &nbsp;напевно, &nbsp;втомився,<br>\nти &nbsp;ноги &nbsp;об &nbsp;камінь &nbsp;побив.<br>\nЗайшов &nbsp;би &nbsp;в &nbsp;хату,<br>\nводи &nbsp;напився.<br>\nЗайшов &nbsp;би &nbsp;в &nbsp;хату,<br>\nспочив.<br>\n<br>\n- &nbsp;Спасибі &nbsp;за &nbsp;ласку,<br>\nза &nbsp;слово &nbsp;гостинне.<br>\nЯ &nbsp;й &nbsp;справді &nbsp;йду &nbsp;вже &nbsp;давно.<br>\n<br>\nА &nbsp;жінка &nbsp;стелить &nbsp;лляну &nbsp;скатертину<br>\nі &nbsp;ставить &nbsp;на &nbsp;стіл &nbsp;вино.<br>\nА &nbsp;брови &nbsp;у &nbsp;неї &nbsp;- &nbsp;такі &nbsp;шовкові!<br>\nВуста &nbsp;у &nbsp;неї &nbsp;- &nbsp;такі &nbsp;малинові!<br>\nРуки &nbsp;у &nbsp;неї &nbsp;- &nbsp;такі &nbsp;тендітні!<br>\nОчі &nbsp;у &nbsp;неї &nbsp;- &nbsp;такі &nbsp;привітні!<br>\n<br>\nІ &nbsp;вся &nbsp;вона &nbsp;- &nbsp;як &nbsp;жаринка, &nbsp;глянув &nbsp;- &nbsp;і &nbsp;обпікся.<br>\n<br>\nЕ-е-е,<br>\nпоки &nbsp;не &nbsp;пізно,<br>\nпора &nbsp;прощатись.<br>\nА &nbsp;то &nbsp;тут &nbsp;можна &nbsp;наівки &nbsp;зостатись.<br>\n<br>\nШапку &nbsp;узяв,<br>\nпочав &nbsp;її &nbsp;м'яти:<br>\n- &nbsp;Що &nbsp;ж, &nbsp;на &nbsp;добраніч,<br>\nпора &nbsp;вирушати...<br>\n<br>\nПильно &nbsp;вона &nbsp;йому &nbsp;глянула &nbsp;в &nbsp;очі:<br>\n- &nbsp;Куди &nbsp;ж &nbsp;ти &nbsp;підеш &nbsp;супроти &nbsp;ночі?<br>\n<br>\nКуди &nbsp;завгодно, &nbsp;аби &nbsp;із &nbsp;двору.<br>\nХіба &nbsp;не &nbsp;боїшся &nbsp;ти &nbsp;поговору?<br>\n<br>\n- &nbsp;Сказати &nbsp;правду &nbsp;- &nbsp;вже &nbsp;не &nbsp;боюся,<br>\nЛюди &nbsp;говорять, &nbsp;а &nbsp;я &nbsp;сміюся.<br>\nБо &nbsp;в &nbsp;тому &nbsp;правди &nbsp;нема &nbsp;і &nbsp;крихти.<br>\nЯк &nbsp;мені &nbsp;легко, &nbsp;щоб &nbsp;їм &nbsp;так &nbsp;дихати!<br>\nРано &nbsp;я, &nbsp;рано &nbsp;зосталась &nbsp;вдовдою,<br>\nта &nbsp;й &nbsp;попливла, &nbsp;як &nbsp;лист &nbsp;за &nbsp;водою.<br>\n<br>\nЖиву &nbsp;одна,<br>\nживу, &nbsp;як &nbsp;черниця.<br>\nА &nbsp;люди &nbsp;кажуть &nbsp;- &nbsp;розпусна &nbsp;вдовиця.<br>\n<br>\nКажуть, &nbsp;гуляю,<br>\nкажуть, &nbsp;чаклую,<br>\nкажуть, &nbsp;чужих &nbsp;чоловіків &nbsp;чарую.<br>\nКажуть, &nbsp;хлопців &nbsp;з &nbsp;розуму &nbsp;зводжу.<br>\nКажуть, &nbsp;любити &nbsp;щиро &nbsp;не &nbsp;можу.<br>\nКажуть, &nbsp;горілку &nbsp;я &nbsp;п'ю, &nbsp;як &nbsp;воду.<br>\nКажуть, &nbsp;я &nbsp;маю &nbsp;відьомську &nbsp;вроду.<br>\nТрохи &nbsp;до &nbsp;мене &nbsp;чорти &nbsp;не &nbsp;літають...<br>\nВсе &nbsp;вони &nbsp;бачать!<br>\nВсе &nbsp;вони &nbsp;знають!<br>\nТільки &nbsp;не &nbsp;бачать &nbsp;моєї &nbsp;муки,<br>\nяк &nbsp;в &nbsp;самотині &nbsp;ламаю &nbsp;руки.<br>\n<br>\nЩо &nbsp;ж &nbsp;ти &nbsp;притих?<br>\nБудеш &nbsp;спати &nbsp;на &nbsp;сіні.<br>\nМіж &nbsp;нами &nbsp;будуть &nbsp;двері &nbsp;та &nbsp;сіни.<br>\nТа &nbsp;два &nbsp;пороги.<br>\nТа &nbsp;клямка &nbsp;й &nbsp;засув.<br>\nЩоб &nbsp;я &nbsp;й &nbsp;тебе &nbsp;не &nbsp;зачарувала &nbsp;часом.<br>\n<br>\nІ &nbsp;засміялася &nbsp;гірко, &nbsp;невесело.<br>\nВийшла &nbsp;у &nbsp;клуню.<br>\nСвічку &nbsp;світила.<br>\nПостіль &nbsp;на &nbsp;сіні &nbsp;пахучім &nbsp;стелила.<br>\nЧистим &nbsp;ряденцем &nbsp;її &nbsp;накривала,<br>\nбілу &nbsp;подушку &nbsp;на &nbsp;сон &nbsp;підбивала...<br>\nТа &nbsp;й &nbsp;побажала &nbsp;спокійно &nbsp;спати.<br>\nТа &nbsp;й &nbsp;повернулась &nbsp;-<br>\nпішла &nbsp;до &nbsp;хати.<br>\nГрюкнули &nbsp;двері.<br>\nІ &nbsp;зачинились.<br>\n<br>\n...Зорі &nbsp;крізь &nbsp;щілини &nbsp;в &nbsp;клуню &nbsp;дивились<br>\nпоглядом &nbsp;тихим, &nbsp;далеким, &nbsp;глибоким:<br>\n- &nbsp;Холодно &nbsp;в &nbsp;ночі &nbsp;усім &nbsp;одиноким!<br>\nХолодно...<br>\n &nbsp; &nbsp; &nbsp;Холодно...<br>\n &nbsp; &nbsp; &nbsp; &nbsp; &nbsp; &nbsp; &nbsp;Холодно...<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Холодно...<br>\n<br>\nНіч &nbsp;проминула.<br>\nНічого &nbsp;не &nbsp;снилось.<br>\nЛедве &nbsp;на &nbsp;світ &nbsp;благословилось, &nbsp;-<br>\nвстала &nbsp;вдова,<br>\nпирогів &nbsp;напекла,<br>\nМандрівника &nbsp;до &nbsp;воріт &nbsp;провела.<br>\nДо &nbsp;оболоні,<br>\nдо &nbsp;шляху &nbsp;в &nbsp;поле.<br>\nЩе &nbsp;й &nbsp;уклонилась:<br>\n- &nbsp;Щасти &nbsp;тобі, &nbsp;доле!<br>\n<br>\nА &nbsp;сусідки &nbsp;на &nbsp;неї &nbsp;дивилися,<br>\nі &nbsp;плювалися,<br>\nі &nbsp;хрестилися:<br>\n- &nbsp;Безсоромниця<br>\nі &nbsp;розпутниця,<br>\nвже &nbsp;й &nbsp;не &nbsp;криється, &nbsp;шалапутниця,<br>\nБач, &nbsp;відплив &nbsp;від &nbsp;берега &nbsp;човник...<br>\nЩо &nbsp;не &nbsp;ніч,<br>\nто &nbsp;новий &nbsp;полюбовник!\n\n\n<br><br>\n"
}