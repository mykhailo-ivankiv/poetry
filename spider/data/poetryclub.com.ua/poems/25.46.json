{
  "author": "Костомаров Микола",
  "name": "НА ДОБРАНІЧ",
  "link": "metrs_poem.php?poem=7573",
  "html": "\n<h4></h4>\n\n<a href=\"/metrs.php?id=102&amp;type=tvorch\" class=\"redhr1\">Творчість</a> |\n<a href=\"/metrs.php?id=102&amp;type=biogr\" class=\"redhr1\">Біографія</a> |\n<a href=\"/metrs.php?id=102&amp;type=critiques\" class=\"redhr1\">Критика</a>\n\n<h4>НА ДОБРАНІЧ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНа &nbsp;добраніч &nbsp;усім &nbsp;на &nbsp;ніч &nbsp;-<br>\nГоді &nbsp;вже &nbsp;блукати;<br>\nОдинокий, &nbsp;безталанний,<br>\nЛяжу &nbsp;спочивати.<br>\n<br>\nХолодная &nbsp;постілонька<br>\nУ &nbsp;темній &nbsp;діброві,<br>\nБуду &nbsp;ждати, &nbsp;сподіватись<br>\nЛюбої &nbsp;обнови.<br>\n<br>\nУсе &nbsp;небо &nbsp;блакитнеє<br>\nПокрила &nbsp;темнота<br>\nБезпросвітна, &nbsp;нерозумна<br>\nДавняя &nbsp;дрімота.<br>\n<br>\nЩо &nbsp;за &nbsp;гомін &nbsp;чудн́ий &nbsp;ходить<br>\nОд &nbsp;краю &nbsp;до &nbsp;краю?<br>\nЧи &nbsp;він &nbsp;що &nbsp;нам &nbsp;нагадує,<br>\nЧи &nbsp;що &nbsp;провіщає?<br>\n<br>\nНе &nbsp;нам, &nbsp;Боже, &nbsp;розгадати<br>\nНебесні &nbsp;глаголи;<br>\nСуди, &nbsp;Боже, &nbsp;нашу &nbsp;долю<br>\nПо &nbsp;твоєї &nbsp;волі.<br>\n<br>\nІ &nbsp;холодно, &nbsp;і &nbsp;боязно,<br>\nТуга &nbsp;серце &nbsp;гнітить;<br>\nВсюди &nbsp;темно &nbsp;і &nbsp;не &nbsp;видно,<br>\nТільки &nbsp;зірка &nbsp;світить.<br>\n<br>\nСвіти, &nbsp;зоре, &nbsp;на &nbsp;всю &nbsp;землю,<br>\nПоки &nbsp;сонце &nbsp;зійде,<br>\nПоки &nbsp;божий &nbsp;день &nbsp;на &nbsp;землю<br>\nКрасотворний &nbsp;прийде, &nbsp;-<br>\n<br>\nДень &nbsp;великий, &nbsp;день &nbsp;воскресний,<br>\nДень &nbsp;божої &nbsp;слави:<br>\nВпрах &nbsp;розсиплються &nbsp;будови,<br>\nСтаросвітські &nbsp;справи.<br>\n<br>\nЗадиржить &nbsp;планета &nbsp;грішна,<br>\nСколихнеться &nbsp;море,<br>\nЗаридає &nbsp;змій &nbsp;старинний,<br>\nГоре &nbsp;йому, &nbsp;горе!<br>\n<br>\nГоре &nbsp;тобі, &nbsp;розвінчаний<br>\nПравдою &nbsp;тиране!<br>\nЗа &nbsp;державу &nbsp;тобі &nbsp;плата &nbsp;-<br>\nОзеро &nbsp;огняне!<br>\n<br>\nЗа &nbsp;злочинства &nbsp;- &nbsp;в &nbsp;пеклі &nbsp;муки,<br>\nНа &nbsp;землі &nbsp;- &nbsp;прокляття!<br>\nГоре &nbsp;тобі, &nbsp;Вавілоне,<br>\nДушогубний &nbsp;граде!<br>\n<br>\nСкинуть &nbsp;жемчуг, &nbsp;заголосять<br>\nПишнії &nbsp;блудниці;<br>\nРозкриються, &nbsp;розчиняться<br>\nСкритнії &nbsp;темниці.<br>\n<br>\nВийдуть &nbsp;мученики &nbsp;бл́іді &nbsp;-<br>\nКатовані &nbsp;тіні!<br>\nДасться &nbsp;суд &nbsp;їм &nbsp;невмолимий,<br>\nЩо &nbsp;тебе &nbsp;постигне!<br>\n<br>\nГоре, &nbsp;горе &nbsp;лукавому,<br>\nЩо &nbsp;в &nbsp;гасло &nbsp;неволі<br>\nОбертає &nbsp;хрест &nbsp;всечесний &nbsp;-<br>\nГасло &nbsp;правди &nbsp;й &nbsp;волі!<br>\n<br>\nГоре, &nbsp;горе &nbsp;багатому,<br>\nЩо &nbsp;в &nbsp;гордощі &nbsp;панській<br>\nДурницею &nbsp;нарікає<br>\nГолос &nbsp;правди &nbsp;братський!<br>\n<br>\nГоре, &nbsp;горе &nbsp;безумному,<br>\nЩо &nbsp;братів &nbsp;смущає:<br>\nУ &nbsp;нечесті, &nbsp;у &nbsp;розпусті<br>\nСвободи &nbsp;шукає.<br>\n<br>\nГоре &nbsp;вченим, &nbsp;що &nbsp;од &nbsp;пр́остих<br>\nСвітло &nbsp;заховали,<br>\nДля &nbsp;користі, &nbsp;для &nbsp;мамони<br>\nПравду &nbsp;уживали, &nbsp;-<br>\n<br>\nВсім &nbsp;продажним &nbsp;філозофам...<br>\nОд &nbsp;духа &nbsp;святині<br>\nРозвіються &nbsp;їх &nbsp;хитрощі,<br>\nЯк &nbsp;пил &nbsp;по &nbsp;пустині!<br>\n<br>\nДень &nbsp;великий, &nbsp;день &nbsp;воскресний,<br>\nДень &nbsp;суда &nbsp;й &nbsp;любові!<br>\nПеред &nbsp;ним &nbsp;туман &nbsp;предіде,<br>\nСліз &nbsp;туман &nbsp;і &nbsp;крові...<br>\n<br>\nА &nbsp;в &nbsp;тумані &nbsp;сонце &nbsp;світить,<br>\nТуман &nbsp;розганяє.<br>\nСонце &nbsp;правди &nbsp;незахідне<br>\nНа &nbsp;весь &nbsp;світ &nbsp;засяє!<br>\n<br>\nДень &nbsp;великий, &nbsp;день &nbsp;воскресний,<br>\nДень &nbsp;божої &nbsp;сили!..<br>\nРозкриються &nbsp;великії<br>\nНародні &nbsp;могили,<br>\n<br>\nПрокинуться &nbsp;всі &nbsp;народи,<br>\nЗавіт &nbsp;вічний &nbsp;приймуть,<br>\nВорогів &nbsp;тисячолітніх<br>\nВороги &nbsp;обіймуть,<br>\n<br>\nУздрять &nbsp;те, &nbsp;на &nbsp;що &nbsp;гляділи<br>\nІ &nbsp;досі &nbsp;не &nbsp;зріли,<br>\nУздрять &nbsp;те, &nbsp;що &nbsp;земля &nbsp;й &nbsp;небо<br>\nЇм &nbsp;давно &nbsp;одкрили!<br>\n<br>\nТільки &nbsp;там, &nbsp;де &nbsp;дух &nbsp;господень,<br>\nТам &nbsp;і &nbsp;правда, &nbsp;й &nbsp;воля.<br>\nДе &nbsp;любов &nbsp;господня &nbsp;й &nbsp;віра, &nbsp;-<br>\nТам &nbsp;і &nbsp;щастя, &nbsp;й &nbsp;доля!..<br>\n<br>\nСвіти &nbsp;ж, &nbsp;зоре, &nbsp;на &nbsp;всю &nbsp;землю,<br>\nПоки &nbsp;день &nbsp;той &nbsp;прийде;<br>\nА &nbsp;ви, &nbsp;браття, &nbsp;готуйтеся,<br>\nБо &nbsp;неждано &nbsp;зійде.<br>\n<br>\nГотуйтеся, &nbsp;очищайтесь<br>\nОд &nbsp;плям &nbsp;і &nbsp;пороку;<br>\nГотуйтеся &nbsp;- &nbsp;скоро &nbsp;блисне<br>\nЗвізда &nbsp;од &nbsp;Востоку!\n\n\n<br><br>\n"
}