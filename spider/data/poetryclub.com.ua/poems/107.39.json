{
  "author": "Малишко Андрій",
  "name": "МОЄМУ БАТЬКОВІ",
  "link": "metrs_poem.php?poem=1992",
  "html": "\n<h4></h4>\n\n<a href=\"/metrs.php?id=141&amp;type=tvorch\" class=\"redhr1\">Творчість</a> |\n<a href=\"/metrs.php?id=141&amp;type=biogr\" class=\"redhr1\">Біографія</a> |\n<a href=\"/metrs.php?id=141&amp;type=critiques\" class=\"redhr1\">Критика</a>\n\n<h4>МОЄМУ БАТЬКОВІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУсе &nbsp;пам’ятаю, &nbsp;ніщо &nbsp;не &nbsp;забуто, &nbsp;<br>\nДитинство &nbsp;моє &nbsp;вітряною &nbsp;порою, &nbsp;<br>\nНімецькі &nbsp;снаряди &nbsp;вигукують &nbsp;люто, &nbsp;<br>\nЗима &nbsp;завива &nbsp;за &nbsp;крутою &nbsp;горою.<br>\n<br>\nОбтесаний &nbsp;півник &nbsp;на &nbsp;новій &nbsp;ворітні, &nbsp;<br>\nВ &nbsp;дворі, &nbsp;на &nbsp;постої, &nbsp;солдатські &nbsp;двоколки. &nbsp;<br>\nІ, &nbsp;зорями &nbsp;шиті &nbsp;у &nbsp;синьому &nbsp;квітні, &nbsp;<br>\nВерба &nbsp;опускає &nbsp;зелені &nbsp;подолки.<br>\n<br>\nА &nbsp;ти, &nbsp;посивілий, &nbsp;в &nbsp;низенькій &nbsp;хатині &nbsp;<br>\nРівняєш &nbsp;підошву, &nbsp;постукуєш &nbsp;тихо, &nbsp;<br>\nЩоб &nbsp;хлопців, &nbsp;не &nbsp;дай &nbsp;бог,— &nbsp;синів &nbsp;твоїх, &nbsp;нині &nbsp;<br>\nНе &nbsp;тронуло &nbsp;горе &nbsp;й &nbsp;безхліб’яне &nbsp;лихо.<br>\n<br>\nП’ятнадцятий &nbsp;рік &nbsp;щонайстаршому &nbsp;брату, &nbsp;<br>\nСередлітку &nbsp;— &nbsp;десять, &nbsp;чотири &nbsp;— &nbsp;малому. &nbsp;<br>\nЗа &nbsp;шевство &nbsp;просив &nbsp;копійчану &nbsp;оплату: &nbsp;<br>\n— &nbsp;Синам &nbsp;же &nbsp;рости! &nbsp;Відпочинем &nbsp;потому.<br>\n<br>\nВсе &nbsp;чоботи &nbsp;шив. &nbsp;Я &nbsp;пригадую, &nbsp;марю: &nbsp;<br>\nРибалкам &nbsp;в &nbsp;заброди, &nbsp;дівчатам &nbsp;— &nbsp;однако. &nbsp;<br>\nПривіт &nbsp;тобі, &nbsp;чесний &nbsp;сільський &nbsp;чоботарю, &nbsp;<br>\nМій &nbsp;батьку &nbsp;далекий, &nbsp;старий &nbsp;кожум’яко!<br>\n<br>\nКоли &nbsp;ж &nbsp;накрапала &nbsp;осіння &nbsp;мигичка, &nbsp;<br>\nУ &nbsp;далеч, &nbsp;у &nbsp;вирій, &nbsp;збиралися &nbsp;гуси, &nbsp;<br>\nТи &nbsp;пив &nbsp;із &nbsp;шевцями. &nbsp;А &nbsp;звичка &nbsp;— &nbsp;не &nbsp;мичка, &nbsp;<br>\nІз &nbsp;неї &nbsp;ні &nbsp;нитки, &nbsp;ні &nbsp;чорту &nbsp;спокуси.<br>\n<br>\nТи &nbsp;дуже &nbsp;зносився, &nbsp;мій &nbsp;батьку, &nbsp;я &nbsp;бачу, &nbsp;<br>\nЛіта, &nbsp;наче &nbsp;коні, &nbsp;промчали &nbsp;на &nbsp;мості, &nbsp;<br>\nА &nbsp;ми &nbsp;ж &nbsp;із &nbsp;тобою &nbsp;похожі &nbsp;на &nbsp;вдачу &nbsp;<br>\nІ &nbsp;щирі &nbsp;занадто. &nbsp;І &nbsp;дуже &nbsp;запрості.<br>\n<br>\nТому &nbsp;нам &nbsp;і &nbsp;щастя &nbsp;нелегке &nbsp;на &nbsp;світі, &nbsp;<br>\nДорога &nbsp;крута, &nbsp;а &nbsp;не &nbsp;стежка &nbsp;обічна; &nbsp;<br>\nЗ &nbsp;морозом &nbsp;— &nbsp;узимку, &nbsp;із &nbsp;спекою &nbsp;— &nbsp;вліті. &nbsp;<br>\nТа &nbsp;труд. &nbsp;Та &nbsp;мозолі. &nbsp;Та &nbsp;пісенька &nbsp;вічна.<br>\n<br>\nЩо &nbsp;був &nbsp;чорноморець, &nbsp;та &nbsp;був &nbsp;запорожець, &nbsp;<br>\nЩе &nbsp;й &nbsp;дівка-любавка &nbsp;з &nbsp;зелених &nbsp;потоків. &nbsp;<br>\nУ &nbsp;тебе &nbsp;ж &nbsp;самого &nbsp;нелегкий &nbsp;порожець &nbsp;— &nbsp;<br>\nСпіткатися &nbsp;й &nbsp;падати &nbsp;сімдесят &nbsp;років.<br>\n<br>\nСпочив &nbsp;би &nbsp;на &nbsp;старість. &nbsp;Сини &nbsp;і &nbsp;онуки &nbsp;<br>\nВробили &nbsp;б &nbsp;на &nbsp;хліб &nbsp;і &nbsp;до &nbsp;хліба &nbsp;доволі, &nbsp;<br>\nТак &nbsp;знову &nbsp;війна &nbsp;підняла &nbsp;свої &nbsp;руки, &nbsp;<br>\nНе &nbsp;руки, &nbsp;а &nbsp;лапи, &nbsp;страшні &nbsp;й &nbsp;похололі.<br>\n<br>\nНад &nbsp;нашою &nbsp;хатою &nbsp;тінь &nbsp;малинова, &nbsp;<br>\nЗоря &nbsp;загасає &nbsp;і &nbsp;чайка &nbsp;кигиче, &nbsp;<br>\nБез &nbsp;подиху &nbsp;в &nbsp;грудях &nbsp;я &nbsp;жду &nbsp;твого &nbsp;слова, &nbsp;<br>\nМій &nbsp;батьку, &nbsp;мій &nbsp;трударю, &nbsp;хто &nbsp;ж &nbsp;мене &nbsp;кличе?<br>\n<br>\nВерба &nbsp;обгоріла &nbsp;стоїть, &nbsp;як &nbsp;вдовиця, &nbsp;<br>\nА &nbsp;диму &nbsp;полотна &nbsp;багряно-безкраї, &nbsp;<br>\nВорота &nbsp;упали. &nbsp;Усохла &nbsp;криниця. &nbsp;<br>\nМій &nbsp;батьку, &nbsp;мій &nbsp;трударю, &nbsp;хто &nbsp;ж &nbsp;то &nbsp;гукає?<br>\n<br>\nУ &nbsp;небі &nbsp;дніпровському &nbsp;не &nbsp;лебедята, &nbsp;<br>\nНе &nbsp;крижень &nbsp;перистий &nbsp;пливе &nbsp;над &nbsp;тобою. &nbsp;<br>\nІ &nbsp;сохне &nbsp;барвінок, &nbsp;і &nbsp;корчиться &nbsp;м’ята, &nbsp;<br>\nЖдучи &nbsp;мене &nbsp;з &nbsp;поля, &nbsp;з &nbsp;останнього &nbsp;бою.<br>\n<br>\nТо &nbsp;ж &nbsp;ти &nbsp;мене &nbsp;кличеш &nbsp;крізь &nbsp;ночі &nbsp;заграву, &nbsp;<br>\nКрізь &nbsp;кулі &nbsp;й &nbsp;розриви &nbsp;у &nbsp;полі &nbsp;німому, &nbsp;<br>\nДе &nbsp;ворог &nbsp;приніс &nbsp;і &nbsp;ганьбу, &nbsp;і &nbsp;неславу, &nbsp;<br>\nІ &nbsp;голод &nbsp;повзе &nbsp;біля &nbsp;отчого &nbsp;дому.<br>\n<br>\nТебе &nbsp;ображає &nbsp;фашист-недоріка, &nbsp;<br>\nБагнет &nbsp;націляє &nbsp;і &nbsp;тикає &nbsp;в &nbsp;груди &nbsp;<br>\nЗа &nbsp;те, &nbsp;що &nbsp;твій &nbsp;син &nbsp;не &nbsp;сліпець, &nbsp;не &nbsp;каліка, &nbsp;<br>\nА &nbsp;вийшов &nbsp;між &nbsp;люди &nbsp;і &nbsp;став, &nbsp;як &nbsp;і &nbsp;люди.<br>\n<br>\nУ &nbsp;снах &nbsp;тебе &nbsp;бачу. &nbsp;А &nbsp;сни &nbsp;на &nbsp;хвилину, &nbsp;<br>\nУ &nbsp;серці &nbsp;не &nbsp;смуток, &nbsp;а &nbsp;гнів &nbsp;і &nbsp;турбота. &nbsp;<br>\nЯ &nbsp;вітром &nbsp;повію. &nbsp;Я &nbsp;птицею &nbsp;злину &nbsp;<br>\nЧи &nbsp;травкою &nbsp;виросту &nbsp;попід &nbsp;ворота!<br>\n<br>\nЧи &nbsp;краще, &nbsp;як &nbsp;воїн, &nbsp;крізь &nbsp;битви &nbsp;та &nbsp;біди &nbsp;<br>\nІз &nbsp;доброю &nbsp;звісткою &nbsp;глянуть &nbsp;до &nbsp;хати, &nbsp;<br>\nЩоб &nbsp;радо &nbsp;всміхнулися &nbsp;давні &nbsp;сусіди &nbsp;<br>\nІ &nbsp;встала &nbsp;назустріч &nbsp;заплакана &nbsp;мати.<br>\n<br>\nІ &nbsp;хлопці &nbsp;б &nbsp;по &nbsp;чарці &nbsp;хильнули &nbsp;до &nbsp;діла, &nbsp;<br>\nА &nbsp;мужа &nbsp;зустріла &nbsp;вночі &nbsp;молодиця, &nbsp;<br>\nІ &nbsp;м’ята &nbsp;зійшла &nbsp;б, &nbsp;і &nbsp;відром &nbsp;задзвеніла &nbsp;<br>\nНа &nbsp;зрубі &nbsp;дубовім &nbsp;глибока &nbsp;криниця.<br>\n<br>\nОблога &nbsp;тривожна &nbsp;чи &nbsp;битва &nbsp;— &nbsp;однако, &nbsp;<br>\nЧи &nbsp;постріл &nbsp;підступний, &nbsp;чи &nbsp;темна &nbsp;утома, &nbsp;<br>\nСільський &nbsp;чоботарю, &nbsp;старий &nbsp;комуж’яко, &nbsp;<br>\nМій &nbsp;батько &nbsp;посивілий, &nbsp;жде &nbsp;мене &nbsp;дома!<br>\n<br>\n1943<br>\n<br>\nДжерело: &nbsp;<a &nbsp;href=\"http://poetry.uazone.net/\" &nbsp;=\"\" &nbsp;target=\"_blank\">Бібліотека &nbsp;Української &nbsp;поезії.</a><br>\n\n\n\n<br><br>\n"
}