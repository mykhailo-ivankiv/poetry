{
  "author": "Перебийніс Петро",
  "name": "ПЛАЧ КАМІННОЇ ПРАБАБИ",
  "link": "metrs_poem.php?poem=13528",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>ПЛАЧ КАМІННОЇ ПРАБАБИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯк &nbsp;вибігали &nbsp;джинсові &nbsp;хлопчиська<br>\nватагою &nbsp;хмільною &nbsp;та &nbsp;й &nbsp;не &nbsp;близько &nbsp;-<br>\nу &nbsp;степ &nbsp;наш &nbsp;предковічний &nbsp;вибігали<br>\nі &nbsp;галас &nbsp;розсипали, &nbsp;наче &nbsp;галич.<br>\nА &nbsp;в &nbsp;тім &nbsp;степу &nbsp;прабаба &nbsp;самотіла.<br>\nЇй &nbsp;не &nbsp;страшні &nbsp;були &nbsp;ні &nbsp;заметілі,<br>\nані &nbsp;дощі, &nbsp;ані &nbsp;громи &nbsp;залізні &nbsp;-<br>\nкамінні &nbsp;очі &nbsp;предок &nbsp;їй &nbsp;прорізав,<br>\nіз &nbsp;каменю &nbsp;вродилася &nbsp;прабаба,<br>\nстара &nbsp;і, &nbsp;може, &nbsp;з &nbsp;виду &nbsp;непривабна.<br>\nБула &nbsp;вона, &nbsp;сердешна, &nbsp;кам'яною,<br>\nале &nbsp;жила &nbsp;і &nbsp;дихала &nbsp;любов'ю<br>\nдо &nbsp;цих &nbsp;просторів, &nbsp;до &nbsp;землі &nbsp;цієї,<br>\nв &nbsp;яку &nbsp;вростала &nbsp;тілом &nbsp;і &nbsp;душею.<br>\nЖурилася &nbsp;прабаба &nbsp;в &nbsp;самотині,<br>\nта &nbsp;вірила &nbsp;нащадкові, &nbsp;людині,<br>\nнад &nbsp;сонечком &nbsp;ромашки &nbsp;ворожила,<br>\nкамінними &nbsp;губами &nbsp;ворушила...<br>\n<br>\nЧому, &nbsp;чому &nbsp;бабуся &nbsp;у &nbsp;минуле<br>\nна &nbsp;мить &nbsp;не &nbsp;заховалась, &nbsp;не &nbsp;вернулась,<br>\nу &nbsp;землю &nbsp;з &nbsp;головою &nbsp;не &nbsp;застрягла,<br>\nяк &nbsp;налітали &nbsp;джинсові &nbsp;варяги?<br>\nЯк &nbsp;хлопчики &nbsp;стареньку &nbsp;розважали &nbsp;-<br>\nвідточеними &nbsp;фінськими &nbsp;ножами<br>\nштрикали &nbsp;в &nbsp;очі, &nbsp;з &nbsp;жаху &nbsp;скам'янілі,<br>\nу &nbsp;горло, &nbsp;в &nbsp;перса, &nbsp;в &nbsp;руки &nbsp;побілілі.<br>\nЯк &nbsp;вогнище &nbsp;прабабу &nbsp;сповивало,<br>\nяк &nbsp;хлопці &nbsp;дикий &nbsp;танець &nbsp;танцювали,<br>\nяк &nbsp;біль &nbsp;і &nbsp;глум &nbsp;знести &nbsp;було &nbsp;несила, &nbsp;-<br>\nкамінно &nbsp;бідолашна &nbsp;голосила.<br>\n<br>\nОй &nbsp;хлопчики, &nbsp;чиї &nbsp;ж &nbsp;ви &nbsp;діти,<br>\nчиї &nbsp;ви &nbsp;правнуки, &nbsp;скажіте?<br>\nЧи &nbsp;половців, &nbsp;чи &nbsp;печенігів,<br>\nчи &nbsp;варварів &nbsp;оскаженілих?<br>\n<br>\nУ &nbsp;полум'ї &nbsp;прабаба &nbsp;попеліла.<br>\nЇй &nbsp;не &nbsp;страшні &nbsp;були &nbsp;ні &nbsp;заметілі,<br>\nані &nbsp;дощі, &nbsp;ані &nbsp;громи &nbsp;залізні &nbsp;-<br>\nкамінні &nbsp;очі &nbsp;предок &nbsp;їй &nbsp;прорізав...<br>\n<br>\nДивилася &nbsp;приречена &nbsp;прабаба<br>\nкрізь &nbsp;полум'я &nbsp;на &nbsp;правнуків &nbsp;своїх.<br>\nВона &nbsp;від &nbsp;болю &nbsp;корчилась &nbsp;незграбно,<br>\nздригалася &nbsp;під &nbsp;вигуки &nbsp;і &nbsp;сміх.<br>\n<br>\nДиміло &nbsp;єретичне, &nbsp;вічне &nbsp;тіло,<br>\nтріщало &nbsp;і &nbsp;кришилось &nbsp;на &nbsp;крупу.<br>\nІ &nbsp;плакала &nbsp;прабаба &nbsp;почорніла<br>\nкамінними &nbsp;сльозами &nbsp;у &nbsp;степу.\n\n\n<br><br>\n"
}