{
  "author": "Бровченко Володимир",
  "name": "ДВА МАЛЮКА З БІЛОРУСІ",
  "link": "metrs_poem.php?poem=12850",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ДВА МАЛЮКА З БІЛОРУСІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ. &nbsp;ХАТИНЬ<br>\n<br>\n22 &nbsp;березня &nbsp;1943 &nbsp;року &nbsp;гітлерівські &nbsp;головорізи &nbsp;дощенту &nbsp;знищили &nbsp;село &nbsp;Хатинь &nbsp;– &nbsp;149 &nbsp;жителів, &nbsp;дорослих &nbsp;і &nbsp;дітей, &nbsp;загнавши &nbsp;в &nbsp;хлів, &nbsp;спалили &nbsp;живцем. &nbsp;Лише &nbsp;одному, &nbsp;Й.Й. &nbsp;Камінському, &nbsp;чудом &nbsp;удалося &nbsp;врятуватися.<br>\n<br>\nЗмішалось &nbsp;чорне &nbsp;і &nbsp;червоне.<br>\nТут &nbsp;жар &nbsp;пекельний &nbsp;не &nbsp;зачах.<br>\nУдарте, &nbsp;реквіємні &nbsp;дзвони,<br>\nНехай &nbsp;у &nbsp;жилах &nbsp;кров &nbsp;холоне,<br>\nХай &nbsp;гнів &nbsp;нутрується &nbsp;в &nbsp;очах!<br>\n<br>\nІду &nbsp;по &nbsp;плитах, &nbsp;як &nbsp;по &nbsp;лезах,<br>\nЙду &nbsp;по &nbsp;траві, &nbsp;як &nbsp;по &nbsp;ножах.<br>\nТріпоче &nbsp;листя &nbsp;на &nbsp;березах<br>\nІ &nbsp;осені &nbsp;встеляє &nbsp;шлях.<br>\n<br>\nМов &nbsp;перед &nbsp;дальнім &nbsp;летом &nbsp;гуси,<br>\nВ &nbsp;печальний &nbsp;час &nbsp;осокорин<br>\nЗагиблі &nbsp;села &nbsp;Білорусі<br>\nУ &nbsp;гурт &nbsp;зібралися &nbsp;один…<br>\n<br>\nЗмішалось &nbsp;чорне &nbsp;і &nbsp;червоне,<br>\nІз &nbsp;тінню &nbsp;тут &nbsp;сплелася &nbsp;тінь.<br>\nА &nbsp;в &nbsp;сірім &nbsp;небі &nbsp;дужі &nbsp;дзвони<br>\nРозгойдує &nbsp;моя &nbsp;Хатинь.<br>\n<br>\nТут &nbsp;не &nbsp;почуєш &nbsp;хвірток &nbsp;скрипу,<br>\nНе &nbsp;завіта &nbsp;до &nbsp;брата &nbsp;брат.<br>\nТут &nbsp;ходять &nbsp;люди-смолоскипи<br>\nНа &nbsp;згарищах &nbsp;колишніх &nbsp;хат.<br>\n<br>\nА &nbsp;за &nbsp;переліском, &nbsp;за &nbsp;Мінськом<br>\nЖиття &nbsp;нові &nbsp;нитки &nbsp;пряде.<br>\nСюди &nbsp;щодень &nbsp;живий &nbsp;Каменський<br>\nДо &nbsp;себе &nbsp;спаленого &nbsp;йде.<br>\n<br>\nНа &nbsp;людях &nbsp;я &nbsp;чи &nbsp;наодинці &nbsp;–<br>\nСльозу &nbsp;розпуки &nbsp;не &nbsp;зроню.<br>\nМи &nbsp;всі, &nbsp;вищани &nbsp;і &nbsp;хатинці,<br>\nПовстали &nbsp;з &nbsp;попелу &nbsp;й &nbsp;вогню.<br>\n<br>\nНе &nbsp;вбити &nbsp;нас! &nbsp;Не &nbsp;спопелити<br>\nМою &nbsp;Хатиноньку, &nbsp;Хатинь!<br>\nНаш &nbsp;друг &nbsp;незламний &nbsp;буде &nbsp;жити<br>\nВ &nbsp;серцях &nbsp;прийдешніх &nbsp;поколінь.<br>\n<br>\nІІ. &nbsp;КУРГАН<br>\n<br>\nЗакличний &nbsp;вітре &nbsp;опівнічний,<br>\nНеси, &nbsp;хмільний, &nbsp;мене, &nbsp;неси<br>\nЗа &nbsp;дикі &nbsp;пущі &nbsp;віковічні &nbsp;<br>\nТа &nbsp;за &nbsp;березові &nbsp;ліси.<br>\n<br>\nВ &nbsp;осінній &nbsp;день, &nbsp;в &nbsp;години &nbsp;ранні<br>\nЯ &nbsp;в &nbsp;серце &nbsp;вкарбував &nbsp;слова,<br>\nЩо &nbsp;пломеніють &nbsp;на &nbsp;Кургані,<br>\nНа &nbsp;автостраді &nbsp;Мінськ &nbsp;– &nbsp;Москва.<br>\n<br>\nНі &nbsp;з &nbsp;книг, &nbsp;ні &nbsp;з &nbsp;пісні-колисанки<br>\nНам &nbsp;не &nbsp;збагнути &nbsp;до &nbsp;кінця<br>\nНі &nbsp;Білорусі-партизанки,<br>\nНі &nbsp;Білорусі-співця.<br>\n<br>\nБули &nbsp;і &nbsp;перемоги, &nbsp;й &nbsp;рани…<br>\nЯ &nbsp;ще &nbsp;не &nbsp;раз &nbsp;сюди &nbsp;вернусь,<br>\nБо &nbsp;з &nbsp;висоти &nbsp;цього &nbsp;Кургана<br>\nЯсніше &nbsp;видно &nbsp;Білорусь.<br>\n\n\n\n<br><br>\n"
}