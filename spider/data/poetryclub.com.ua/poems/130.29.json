{
  "author": "Олійник Борис",
  "name": "ІНВЕКТИВА-1",
  "link": "metrs_poem.php?poem=5364",
  "html": "\n<h4></h4>\n\n<a href=\"/metrs.php?id=53&amp;type=tvorch\" class=\"redhr1\">Творчість</a> |\n<a href=\"/metrs.php?id=53&amp;type=biogr\" class=\"redhr1\">Біографія</a> |\n<a href=\"/metrs.php?id=53&amp;type=critiques\" class=\"redhr1\">Критика</a>\n\n<h4>ІНВЕКТИВА-1</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІ &nbsp;чубимось, &nbsp;як &nbsp;горобці &nbsp;у &nbsp;просі,<br>\nІ &nbsp;валимо &nbsp;на &nbsp;всіх, &nbsp;що &nbsp;голі &nbsp;й &nbsp;босі,<br>\nА &nbsp;ще &nbsp;й &nbsp;- &nbsp;дивись! &nbsp;- &nbsp;пнемося &nbsp;в &nbsp;козаки.<br>\nКуди &nbsp;вже &nbsp;пхатись,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;коли &nbsp;нас &nbsp;і &nbsp;досі<br>\nЗі &nbsp;Сходу &nbsp;в &nbsp;Захід,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;мов &nbsp;курай &nbsp;односить,<br>\nА &nbsp;в &nbsp;Україні &nbsp;правлять &nbsp;мамлюки?!<br>\nТо, &nbsp;може, &nbsp;розбалакувати &nbsp;досить<br>\nТа &nbsp;знов &nbsp;податись &nbsp;в &nbsp;чумаки?<br>\n<br>\nОн &nbsp;люди &nbsp;у &nbsp;піску, &nbsp;на &nbsp;клич &nbsp;пророка,<br>\nТаку &nbsp;державу &nbsp;возвели, &nbsp;нівроку,<br>\nЩо &nbsp;ледве &nbsp;не &nbsp;півсвіту &nbsp;обняла!<br>\nА &nbsp;ми &nbsp;в &nbsp;чорноземі &nbsp;усеплодющім<br>\nВ &nbsp;сусіди &nbsp;жебраєм &nbsp;на &nbsp;хліб &nbsp;насущний<br>\nІ &nbsp;скиглимо, &nbsp;що &nbsp;доля &nbsp;обійшла.<br>\n<br>\nТобі &nbsp;ж &nbsp;природа &nbsp;усього &nbsp;вділила!<br>\nТо &nbsp;хазяйнуй &nbsp;у &nbsp;суверенній &nbsp;вміло,<br>\nА &nbsp;не &nbsp;ходи &nbsp;ногами &nbsp;догори!<br>\nТа &nbsp;де &nbsp;ж &nbsp;- &nbsp;косує &nbsp;на &nbsp;сусіду &nbsp;клято,<br>\nЩоб &nbsp;хоч &nbsp;сарай... &nbsp;у &nbsp;нього,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;як &nbsp;не &nbsp;хата...<br>\nВ &nbsp;самого &nbsp;ж &nbsp;хата &nbsp;вже &nbsp;давно &nbsp;горить!<br>\n<br>\nДопоки &nbsp;ділим &nbsp;кольори &nbsp;та &nbsp;межі,<br>\nХизуючись, &nbsp;які &nbsp;ми &nbsp;незалежні, &nbsp;- &nbsp;<br>\nТим &nbsp;часом &nbsp;колорадівські &nbsp;жуки<br>\nУже &nbsp;майно &nbsp;пустили &nbsp;наше &nbsp;в &nbsp;діло<br>\nІ &nbsp;нас &nbsp;на &nbsp;дві &nbsp;полтини &nbsp;розділили:<br>\nОдних &nbsp;- &nbsp;під &nbsp;хвіст,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;а &nbsp;решту &nbsp;- &nbsp;в &nbsp;жебраки.<br>\n<br>\n- &nbsp;Пануйте, &nbsp;хлопці! &nbsp;- &nbsp;Віскі &nbsp;наточили,<br>\nПо &nbsp;іграшковій &nbsp;булаві &nbsp;вручили,<br>\nТа &nbsp;кожного &nbsp;при &nbsp;цім &nbsp;остерегли:<br>\n- &nbsp;Гуляйте, &nbsp;суверенні, &nbsp;на &nbsp;свободі,<br>\nАле &nbsp;не &nbsp;далі &nbsp;власних &nbsp;огородів,<br>\nБо &nbsp;те, &nbsp;що &nbsp;далі, &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ви &nbsp;вже &nbsp;продали.<br>\n<br>\nТо &nbsp;перше, &nbsp;аніж &nbsp;винного &nbsp;шукати,<br>\nПозиркуючи &nbsp;на &nbsp;сусідську &nbsp;хату, &nbsp;-<br>\nТи &nbsp;краще &nbsp;до &nbsp;люстерка &nbsp;підійди<br>\nТа &nbsp;глянь &nbsp;у &nbsp;нього, &nbsp;обітерши &nbsp;порох.<br>\nВпізнав &nbsp;себе?<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;Ото &nbsp;і &nbsp;є &nbsp;твій &nbsp;ворог!<br>\nА &nbsp;ти &nbsp;в &nbsp;чужих &nbsp;дошукуєш &nbsp;біди.<br>\n<br>\n...Устав &nbsp;козак &nbsp;з &nbsp;могили &nbsp;опівночі.<br>\nОкруг &nbsp;поглянув &nbsp;- &nbsp;потемніло &nbsp;в &nbsp;очу:<br>\nЧи &nbsp;то &nbsp;мара, &nbsp;чи &nbsp;хтозна &nbsp;й &nbsp;що &nbsp;воно:<br>\nСеред &nbsp;могил, &nbsp;у &nbsp;степовім &nbsp;безмежжі,<br>\nСтримить &nbsp;огром, &nbsp;як &nbsp;Вавилонська &nbsp;вежа,<br>\nІз &nbsp;назвиськом &nbsp;цапиним:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;\"Казино\".<br>\n<br>\nА &nbsp;там &nbsp;гуляють &nbsp;у &nbsp;якусь &nbsp;рулетку<br>\nКруті &nbsp;хлюсти &nbsp;заморської &nbsp;прикмети<br>\nТа &nbsp;доляри &nbsp;метуть &nbsp;навзаводи.<br>\n- &nbsp;А &nbsp;де &nbsp;ж... &nbsp;козацтво &nbsp;в &nbsp;бісової &nbsp;мами?!<br>\nІ &nbsp;знизу &nbsp;відгукнулось, &nbsp;мов &nbsp;із &nbsp;ями:<br>\n- &nbsp;Ми &nbsp;тута... &nbsp;гречку &nbsp;сієм, &nbsp;як &nbsp;завжди.<br>\n<br>\n- &nbsp;А &nbsp;де &nbsp;ж... &nbsp;хорунжі? &nbsp;- &nbsp;запитав &nbsp;поникло.<br>\n- &nbsp;Та &nbsp;до &nbsp;нових &nbsp;господарів &nbsp;прилипли:<br>\nПідносять &nbsp;їм &nbsp;горілку &nbsp;та &nbsp;меди<br>\nІ &nbsp;все &nbsp;розказують &nbsp;про &nbsp;дні &nbsp;минулі,<br>\nЯк &nbsp;їхні &nbsp;предки &nbsp;бились &nbsp;у &nbsp;Стамбулі...<br>\nА &nbsp;ми &nbsp;тут... &nbsp;гречку &nbsp;сієм, &nbsp;як &nbsp;завжди.<br>\n<br>\nРозказують &nbsp;та &nbsp;по-холуйськи &nbsp;писком<br>\nНовим &nbsp;вкраїнцям &nbsp;заглядають &nbsp;в &nbsp;миску:<br>\nЧи &nbsp;хто &nbsp;не &nbsp;кине &nbsp;кістку &nbsp;за &nbsp;труди?<br>\nЗатим &nbsp;гризуться &nbsp;за &nbsp;огризок &nbsp;п'яно,<br>\nЯк &nbsp;їх &nbsp;діди &nbsp;- &nbsp;за &nbsp;булаву &nbsp;Богдана.<br>\nА &nbsp;ми &nbsp;тут... &nbsp;гречку &nbsp;сієм, &nbsp;як &nbsp;завжди.<br>\n<br>\n- &nbsp;А &nbsp;де &nbsp;ж &nbsp;свідомі? &nbsp;- &nbsp;кинув &nbsp;безпорадно.<br>\n- &nbsp;Та &nbsp;де &nbsp;ж &nbsp;їм &nbsp;бути &nbsp;- &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;засідають &nbsp;в &nbsp;Раді.<br>\nІ &nbsp;всі, &nbsp;як &nbsp;є, &nbsp;без &nbsp;винятку &nbsp;- &nbsp;вожді!<br>\nІ &nbsp;всі &nbsp;- &nbsp;за &nbsp;Україну.<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;А &nbsp;тим &nbsp;разом<br>\nЇї &nbsp;допродують &nbsp;чужим &nbsp;пролазам,<br>\nА &nbsp;ми &nbsp;тут... &nbsp;гречку &nbsp;сієм, &nbsp;як &nbsp;завжди.<br>\n<br>\nСтемнів &nbsp;козак &nbsp;у &nbsp;гніві,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;наче &nbsp;хмара.<br>\nНа &nbsp;всесвіт &nbsp;гримнув:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;От &nbsp;уже &nbsp;отара!<br>\nНіяк &nbsp;не &nbsp;дочекає &nbsp;барана,<br>\nЩоб &nbsp;знов &nbsp;трюхикать &nbsp;підтюпцем &nbsp;на &nbsp;бойню,<br>\nТа &nbsp;мимрить: &nbsp;\"А &nbsp;було &nbsp;ж &nbsp;козацтво &nbsp;гойне...<br>\nБодай &nbsp;би &nbsp;вас &nbsp;поглинула &nbsp;мана!<br>\n<br>\nНам &nbsp;за &nbsp;свободу &nbsp;розтинали &nbsp;груди!<br>\nА &nbsp;вам &nbsp;же &nbsp;волю &nbsp;подали &nbsp;на &nbsp;блюді &nbsp;- &nbsp;<br>\nТак, &nbsp;замість &nbsp;зводити &nbsp;державний &nbsp;чин,<br>\nВи &nbsp;знову, &nbsp;по-холопському &nbsp;горбаті,<br>\nВіншуєте &nbsp;новітніх &nbsp;окупантів,<br>\nСамі &nbsp;ж &nbsp;- &nbsp;у &nbsp;гречкосіях<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;І &nbsp;- &nbsp;ні &nbsp;з &nbsp;чим.<br>\n<br>\nІ &nbsp;моститесь &nbsp;одсиділись &nbsp;у &nbsp;вербах,<br>\nПокіль &nbsp;з &nbsp;ордою &nbsp;наодинці &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;серби<br>\nСтоять &nbsp;на &nbsp;смерть<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;православний &nbsp;рід.<br>\nГей, &nbsp;не &nbsp;відсиділись:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;після &nbsp;Балкана<br>\nІ &nbsp;вас &nbsp;обіруч &nbsp;візьмуть &nbsp;в &nbsp;ятагани,<br>\nСкрутивши &nbsp;в'язи &nbsp;у &nbsp;баранів &nbsp;ріг!<br>\n<br>\nЗлізайте &nbsp;з &nbsp;печі!<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Вдарте &nbsp;у &nbsp;кресало,<br>\nАби &nbsp;вогонь &nbsp;пропік &nbsp;на &nbsp;душах &nbsp;сало<br>\nІ &nbsp;нагадав, &nbsp;що &nbsp;править &nbsp;не &nbsp;живіт,<br>\nА &nbsp;дух &nbsp;Шевченка &nbsp;- &nbsp;віщого &nbsp;месії,<br>\nЩо &nbsp;ми &nbsp;вкраїнці, &nbsp;а &nbsp;не &nbsp;гречкосії, &nbsp;<br>\nЩо &nbsp;ми &nbsp;- &nbsp;живі!<br>\n<br>\nТа &nbsp;вже &nbsp;коли &nbsp;і &nbsp;пам'ять &nbsp;одібрало,<br>\nІ &nbsp;дух, &nbsp;і &nbsp;вуха &nbsp;вам &nbsp;позакладало, &nbsp;- &nbsp;<br>\nТоді &nbsp;у &nbsp;ніч &nbsp;відплати &nbsp;з &nbsp;небуття<br>\nМи &nbsp;встанем &nbsp;грізно,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;мертві, &nbsp;та &nbsp;не &nbsp;вбиті,<br>\nАби &nbsp;хоч &nbsp;плюнути &nbsp;у &nbsp;твар &nbsp;невмиту<br>\nВам, &nbsp;<br>\n &nbsp; &nbsp;що &nbsp;мерцями &nbsp;стали &nbsp;за &nbsp;життя!\n\n\n<br><br>\n"
}