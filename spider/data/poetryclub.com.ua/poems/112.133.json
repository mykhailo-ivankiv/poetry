{
  "author": "Руденко Микола",
  "name": "ВІЧНА ВДОВА І ДИЯВОЛ",
  "link": "metrs_poem.php?poem=17023",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>ВІЧНА ВДОВА І ДИЯВОЛ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Поема </i><br><br>\n1. &nbsp;<br>\n<br>\nСама &nbsp;вдовиця &nbsp;жала &nbsp;й &nbsp;молотила, &nbsp;<br>\nІ &nbsp;для &nbsp;дітей &nbsp;сама &nbsp;коржі &nbsp;пекла. &nbsp;<br>\nАж &nbsp;ось &nbsp;із &nbsp;запічка &nbsp;нечиста &nbsp;сила &nbsp;<br>\nДо &nbsp;неї &nbsp;тихий &nbsp;голос &nbsp;подала. &nbsp;<br>\n<br>\nДиявол &nbsp;<br>\n<br>\nКнягине &nbsp;руська! &nbsp;Де &nbsp;твої &nbsp;палаци? &nbsp;<br>\nДе &nbsp;горді &nbsp;вої? &nbsp;Де &nbsp;щити &nbsp;й &nbsp;мечі?.. &nbsp;<br>\nНемов &nbsp;мужичка, &nbsp;загрубіла &nbsp;в &nbsp;праці &nbsp;<br>\nНі &nbsp;шовку &nbsp;на &nbsp;тобі, &nbsp;ані &nbsp;парчі. &nbsp;<br>\n<br>\nТвої &nbsp;вітрила &nbsp;в &nbsp;морі &nbsp;сновигали &nbsp;— &nbsp;<br>\nСпівало &nbsp;полотно, &nbsp;немов &nbsp;крило. &nbsp;<br>\nТобі &nbsp;корились &nbsp;Новгород &nbsp;і &nbsp;Галич, &nbsp;<br>\nА &nbsp;про &nbsp;Москву &nbsp;і &nbsp;чутки &nbsp;не &nbsp;було. &nbsp;<br>\n<br>\nДвосічного &nbsp;меча &nbsp;душа &nbsp;сталева &nbsp;<br>\nПонад &nbsp;Босфором &nbsp;розтинала &nbsp;вись. &nbsp;<br>\nХіба &nbsp;ж &nbsp;не &nbsp;ти &nbsp;— &nbsp;німецька &nbsp;королева &nbsp;<br>\nБула &nbsp;колись? &nbsp;Євпраксіє, &nbsp;озвись!.. &nbsp;<br>\n<br>\n…Вдовиця &nbsp;тоскно &nbsp;оглядає &nbsp;хату. &nbsp;<br>\nВ &nbsp;печі &nbsp;танцює &nbsp;вогник &nbsp;на &nbsp;лозі. &nbsp;<br>\nУпавши &nbsp;на &nbsp;смушину &nbsp;волохату, &nbsp;<br>\nСплять &nbsp;хлопчики… &nbsp;<br>\nСеляни &nbsp;чи &nbsp;князі? &nbsp;<br>\n<br>\nНаснилось &nbsp;вчора… &nbsp;<br>\nПресвята &nbsp;Маріє! &nbsp;<br>\n<br>\nМерщій &nbsp;нечисту &nbsp;силу &nbsp;віджени. &nbsp;<br>\nА &nbsp;сон &nbsp;отой &nbsp;вдовине &nbsp;серце &nbsp;гріє &nbsp;— &nbsp;<br>\nВорушить &nbsp;душу, &nbsp;наче &nbsp;звук &nbsp;струни. &nbsp;<br>\n<br>\nЗапахне &nbsp;цвітом &nbsp;яблуневе &nbsp;віття &nbsp;— &nbsp;<br>\nТоді, &nbsp;гай–гай, &nbsp;вдовиці &nbsp;не &nbsp;до &nbsp;сну: &nbsp;<br>\nМов &nbsp;сніг, &nbsp;розтане &nbsp;враз &nbsp;тисячоліття &nbsp;— &nbsp;<br>\nІ &nbsp;стольний &nbsp;Київ &nbsp;упізна &nbsp;княжну. &nbsp;<br>\n<br>\nОбличчя &nbsp;біло–матове &nbsp;— &nbsp;мов &nbsp;крейда, &nbsp;<br>\nПідсвічена &nbsp;багрянцем &nbsp;із–за &nbsp;хмар. &nbsp;<br>\nЄвпраксія &nbsp;(на &nbsp;троні &nbsp;— &nbsp;Адельгейда) &nbsp;<br>\nВід &nbsp;долі &nbsp;мала &nbsp;не &nbsp;один &nbsp;удар. &nbsp;<br>\n<br>\nНабачилась, &nbsp;як &nbsp;видно, &nbsp;досить &nbsp;лиха &nbsp;— &nbsp;<br>\nВ &nbsp;Європі &nbsp;також &nbsp;вистачає &nbsp;зла… &nbsp;<br>\nВона &nbsp;стоїть &nbsp;— &nbsp;наморена &nbsp;старчиха, &nbsp;<br>\nЯка &nbsp;півсвіту &nbsp;пішки &nbsp;перейшла. &nbsp;<br>\n<br>\nВклонилась &nbsp;низько. &nbsp;А &nbsp;росинка &nbsp;рання &nbsp;<br>\nІскриться &nbsp;на &nbsp;високому &nbsp;чолі… &nbsp;<br>\nНавіщо &nbsp;трон, &nbsp;коли &nbsp;нема &nbsp;кохання? &nbsp;<br>\nАні &nbsp;Дніпра, &nbsp;ні &nbsp;рідної &nbsp;землі. &nbsp;<br>\n<br>\nНе &nbsp;бийте, &nbsp;люди, &nbsp;в &nbsp;золоті &nbsp;литаври &nbsp;— &nbsp;<br>\nХай &nbsp;челядь &nbsp;пишні &nbsp;страви &nbsp;прибере. &nbsp;<br>\nВона &nbsp;смиренно &nbsp;проситься &nbsp;до &nbsp;Лаври &nbsp;— &nbsp;<br>\nЄвпраксія &nbsp;черницею &nbsp;помре. &nbsp;<br>\n<br>\nІ &nbsp;часом &nbsp;на &nbsp;могилі &nbsp;душі &nbsp;ниці &nbsp;<br>\nСпитають, &nbsp;закопиливши &nbsp;губу: &nbsp;<br>\n— &nbsp;Німецька &nbsp;королева &nbsp;— &nbsp;<br>\nІ &nbsp;в &nbsp;черниці?!. &nbsp;<br>\nЗа &nbsp;що &nbsp;їй &nbsp;Бог &nbsp;послав &nbsp;таку &nbsp;судьбу? &nbsp;<br>\n<br>\n2. &nbsp;<br>\n<br>\nЧому &nbsp;це &nbsp;сниться &nbsp;у &nbsp;селянській &nbsp;хаті &nbsp;— &nbsp;<br>\nТого &nbsp;я &nbsp;пояснити &nbsp;не &nbsp;берусь: &nbsp;<br>\nІ &nbsp;королівські &nbsp;трапези &nbsp;багаті, &nbsp;<br>\nІ &nbsp;втеча &nbsp;до &nbsp;Славутича. &nbsp;<br>\nНа &nbsp;Русь… &nbsp;<br>\n<br>\nА &nbsp;може, &nbsp;й &nbsp;справді &nbsp;ти, &nbsp;мужичка &nbsp;сіра, &nbsp;<br>\nБула &nbsp;княжною &nbsp;в &nbsp;іншому &nbsp;житті? &nbsp;<br>\nДавно &nbsp;вже &nbsp;бачить &nbsp;материнська &nbsp;віра &nbsp;<br>\nНа &nbsp;хлопчиках &nbsp;кольчуги &nbsp;золоті. &nbsp;<br>\n<br>\nВдовиця &nbsp;молиться &nbsp;— &nbsp;і &nbsp;мимоволі &nbsp;<br>\nМолитву &nbsp;обертає &nbsp;до &nbsp;вогню. &nbsp;<br>\nТак &nbsp;пращури &nbsp;молилися &nbsp;у &nbsp;полі, &nbsp;<br>\nКоліна &nbsp;прихиливши &nbsp;на &nbsp;стерню. &nbsp;<br>\n<br>\nТа &nbsp;якось &nbsp;в &nbsp;передзим’ї &nbsp;серед &nbsp;ночі &nbsp;— &nbsp;<br>\nУ &nbsp;пору &nbsp;непривітну, &nbsp;дощову &nbsp;— &nbsp;<br>\nІз &nbsp;глибини &nbsp;вогню &nbsp;холодні &nbsp;очі &nbsp;<br>\nЛукаво &nbsp;подивились &nbsp;на &nbsp;вдову. &nbsp;<br>\n<br>\nВона &nbsp;аж &nbsp;скрикнула. &nbsp;<br>\nА &nbsp;очі &nbsp;строго &nbsp;<br>\nЇй &nbsp;наказали &nbsp;сісти &nbsp;у &nbsp;куток. &nbsp;<br>\n<br>\nДиявол &nbsp;<br>\n<br>\nТвою &nbsp;молитву &nbsp;я &nbsp;почув, &nbsp;небого. &nbsp;<br>\nГаразд, &nbsp;подбаю &nbsp;про &nbsp;твоїх &nbsp;діток. &nbsp;<br>\n<br>\nВдова &nbsp;<br>\n<br>\nЯ &nbsp;Богові &nbsp;молилась… &nbsp;<br>\n<br>\nДиявол &nbsp;<br>\n<br>\nНі, &nbsp;княгине! &nbsp;<br>\nРаз &nbsp;на &nbsp;вогонь &nbsp;молилась, &nbsp;то &nbsp;мені. &nbsp;<br>\nПовір, &nbsp;твоя &nbsp;молитва &nbsp;не &nbsp;загине. &nbsp;<br>\nА &nbsp;те, &nbsp;що &nbsp;ти &nbsp;пізнала &nbsp;уві &nbsp;сні, &nbsp;— &nbsp;<br>\n<br>\nЄ &nbsp;суща &nbsp;правда. &nbsp;У &nbsp;ментальнім &nbsp;світі &nbsp;<br>\nДержава &nbsp;— &nbsp;це &nbsp;Особа. &nbsp;І &nbsp;вона &nbsp;<br>\nТеж &nbsp;здатна &nbsp;втрапити &nbsp;в &nbsp;смертельні &nbsp;сіті, &nbsp;<br>\nНеначе &nbsp;нерозсудлива &nbsp;жона. &nbsp;<br>\n<br>\nТи &nbsp;— &nbsp;Русь. &nbsp;Пізніша &nbsp;назва &nbsp;— &nbsp;Україна. &nbsp;<br>\nТерпи, &nbsp;голубко, &nbsp;Вічна &nbsp;Удова! &nbsp;<br>\nХоч &nbsp;залишилася &nbsp;тобі &nbsp;руїна, &nbsp;<br>\nТа &nbsp;є &nbsp;у &nbsp;дітях &nbsp;іскорка &nbsp;жива. &nbsp;<br>\n<br>\nВіддай &nbsp;хлоп’ят &nbsp;до &nbsp;мене &nbsp;у &nbsp;науку &nbsp;— &nbsp;<br>\nЯ &nbsp;їх &nbsp;пошлю &nbsp;в &nbsp;Варшаву &nbsp;чи &nbsp;Москву. &nbsp;<br>\nВони, &nbsp;набивши &nbsp;на &nbsp;чужому &nbsp;руку, &nbsp;<br>\nТобі &nbsp;державність &nbsp;привезуть &nbsp;нову. &nbsp;<br>\n<br>\nОдну &nbsp;умову &nbsp;ставлю: &nbsp;хай &nbsp;забудуть &nbsp;<br>\nТу &nbsp;мову, &nbsp;до &nbsp;якої &nbsp;кожен &nbsp;звик. &nbsp;<br>\nСини &nbsp;по-панськи &nbsp;розмовляти &nbsp;будуть. &nbsp;<br>\nАдже &nbsp;ж &nbsp;відомо: &nbsp;<br>\nПан &nbsp;— &nbsp;це &nbsp;не &nbsp;мужик. &nbsp;<br>\n<br>\n3. &nbsp;<br>\n<br>\nВійнуло &nbsp;снігом &nbsp;з &nbsp;лугової &nbsp;стежки &nbsp;— &nbsp;<br>\nВітри &nbsp;північні &nbsp;зиму &nbsp;принесли. &nbsp;<br>\nПогасло &nbsp;полум’я. &nbsp;Лиш &nbsp;головешки &nbsp;<br>\nІще &nbsp;світилися &nbsp;із–під &nbsp;золи. &nbsp;<br>\n<br>\nСховалися &nbsp;чи, &nbsp;може, &nbsp;теж &nbsp;зотліли &nbsp;<br>\nВ &nbsp;якомусь &nbsp;потойбічному &nbsp;вогні &nbsp;<br>\nТі &nbsp;очі, &nbsp;що &nbsp;із &nbsp;полум’я &nbsp;зоріли, &nbsp;<br>\nПекельною &nbsp;звабливістю &nbsp;страшні. &nbsp;<br>\n<br>\nКнягиня &nbsp;знала: &nbsp;всюди &nbsp;з &nbsp;віку–роду &nbsp;<br>\n(Як &nbsp;те &nbsp;засвідчують &nbsp;джерела &nbsp;всі) &nbsp;<br>\nЄдина &nbsp;мова &nbsp;в &nbsp;короля &nbsp;й &nbsp;народу— &nbsp;<br>\nАле &nbsp;не &nbsp;так &nbsp;у &nbsp;Київській &nbsp;Русі. &nbsp;<br>\n<br>\nНі, &nbsp;не &nbsp;в &nbsp;Європі, &nbsp;а &nbsp;у &nbsp;себе &nbsp;вдома &nbsp;<br>\nВона &nbsp;побачила &nbsp;це &nbsp;згубне &nbsp;зло: &nbsp;<br>\nЄ &nbsp;мова–панія &nbsp;і &nbsp;є &nbsp;сірома… &nbsp;<br>\nЧому &nbsp;ж &nbsp;одвіку &nbsp;так &nbsp;у &nbsp;нас &nbsp;було? &nbsp;<br>\n<br>\nВкраїнська &nbsp;мова &nbsp;— &nbsp;це &nbsp;ота, &nbsp;що &nbsp;анти &nbsp;<br>\nВалами &nbsp;захистили &nbsp;від &nbsp;степів. &nbsp;<br>\nАле &nbsp;ж &nbsp;церковні &nbsp;й &nbsp;княжі &nbsp;фоліанти &nbsp;<br>\nНе &nbsp;зберегли &nbsp;народу &nbsp;гордий &nbsp;спів. &nbsp;<br>\n<br>\nВиснажує &nbsp;державу, &nbsp;наче &nbsp;нужа, &nbsp;<br>\nМіж &nbsp;князем &nbsp;і &nbsp;народом &nbsp;ця &nbsp;межа. &nbsp;<br>\nСвої &nbsp;князі &nbsp;чи &nbsp;зайди &nbsp;— &nbsp;це &nbsp;байдуже; &nbsp;<br>\nЯкби &nbsp;ж &nbsp;то &nbsp;мова &nbsp;не &nbsp;була &nbsp;чужа? &nbsp;<br>\n<br>\nВід &nbsp;визиску, &nbsp;грабунку &nbsp;та &nbsp;розбою &nbsp;<br>\nУ &nbsp;тебе, &nbsp;земле, &nbsp;захисту &nbsp;нема. &nbsp;<br>\nТи &nbsp;розмовляєш &nbsp;лиш &nbsp;сама &nbsp;з &nbsp;собою, &nbsp;<br>\nАле &nbsp;ж &nbsp;для &nbsp;людства &nbsp;ти &nbsp;— &nbsp;<br>\nГлухоніма… &nbsp;<br>\n<br>\nЗадумливо &nbsp;стояла &nbsp;над &nbsp;синами: &nbsp;<br>\nЩе &nbsp;кілька &nbsp;літ &nbsp;— &nbsp;і &nbsp;вже &nbsp;не &nbsp;дітлахи. &nbsp;<br>\nВона &nbsp;жила &nbsp;уже &nbsp;не &nbsp;тільки &nbsp;снами &nbsp;— &nbsp;<br>\nВ &nbsp;уяві &nbsp;їхні &nbsp;міряла &nbsp;шляхи. &nbsp;<br>\n<br>\nСеляни &nbsp;чи &nbsp;князі?.. &nbsp;<br>\nТа &nbsp;годі, &nbsp;жінко: &nbsp;<br>\nТи &nbsp;ж &nbsp;добре &nbsp;знаєш, &nbsp;що &nbsp;не &nbsp;в &nbsp;тому &nbsp;суть. &nbsp;<br>\nЦі &nbsp;голоски, &nbsp;що &nbsp;вже &nbsp;лунають &nbsp;дзвінко, &nbsp;<br>\nЯкі &nbsp;слова &nbsp;між &nbsp;люди &nbsp;понесуть? &nbsp;<br>\n<br>\nМожливо, &nbsp;справді &nbsp;українську &nbsp;мову, &nbsp;<br>\nДжерел &nbsp;якої &nbsp;ще &nbsp;ніхто &nbsp;не &nbsp;зна, &nbsp;<br>\nВони &nbsp;на &nbsp;вітер &nbsp;кинуть, &nbsp;як &nbsp;полову, &nbsp;— &nbsp;<br>\nІ &nbsp;в &nbsp;рідну &nbsp;хату &nbsp;прийде &nbsp;чужина? &nbsp;<br>\n<br>\nІ &nbsp;справу &nbsp;наших &nbsp;предків, &nbsp;справу &nbsp;кровну &nbsp;<br>\nЗганьблять &nbsp;серед &nbsp;хмільного &nbsp;туману?.. &nbsp;— &nbsp;<br>\nО &nbsp;Господи! &nbsp;Скарай &nbsp;мене, &nbsp;гріховну, &nbsp;<br>\nЯкщо &nbsp;те &nbsp;лихо &nbsp;я &nbsp;не &nbsp;відверну! &nbsp;<br>\n<br>\nА &nbsp;той, &nbsp;хто &nbsp;жив &nbsp;не &nbsp;Божим &nbsp;заповітом, &nbsp;<br>\nХто &nbsp;власні &nbsp;крила &nbsp;темряві &nbsp;віддав, &nbsp;— &nbsp;<br>\nЗробившись &nbsp;хмаркою, &nbsp;летів &nbsp;над &nbsp;світом &nbsp;<br>\nІ &nbsp;українську &nbsp;землю &nbsp;оглядав. &nbsp;<br>\n<br>\nРічки &nbsp;широкі &nbsp;і &nbsp;поля &nbsp;родючі. &nbsp;<br>\nДай &nbsp;тільки &nbsp;людям &nbsp;волю &nbsp;— &nbsp;і &nbsp;вони &nbsp;<br>\nРодити &nbsp;змусять &nbsp;навіть &nbsp;вирви &nbsp;й &nbsp;кручі, &nbsp;<br>\nНе &nbsp;тільки &nbsp;ці &nbsp;чорноземні &nbsp;лани. &nbsp;<br>\n<br>\nТаких &nbsp;багатств &nbsp;іще &nbsp;не &nbsp;знало &nbsp;людство: &nbsp;<br>\nУродить &nbsp;скрізь, &nbsp;де &nbsp;землю &nbsp;зрушить &nbsp;плуг, &nbsp;<br>\nНе &nbsp;сухозлоть, &nbsp;не &nbsp;пишне &nbsp;словоблудство, &nbsp;<br>\nА &nbsp;вільний &nbsp;хліб. &nbsp;<br>\nІ &nbsp;в &nbsp;людях &nbsp;— &nbsp;вільний &nbsp;дух. &nbsp;<br>\n<br>\nОсоба, &nbsp;визріваючи &nbsp;в &nbsp;громаді, &nbsp;<br>\nЗдобуде &nbsp;шану &nbsp;і &nbsp;могутність &nbsp;крил… &nbsp;<br>\nОто &nbsp;вже &nbsp;й &nbsp;буде &nbsp;край &nbsp;захланній &nbsp;владі, &nbsp;<br>\nЩо &nbsp;не &nbsp;від &nbsp;Бога, &nbsp;а &nbsp;від &nbsp;темних &nbsp;сил. &nbsp;<br>\n<br>\nДиявол &nbsp;<br>\n<br>\nО &nbsp;ні!! &nbsp;Для &nbsp;мови &nbsp;вашого &nbsp;загалу &nbsp;<br>\nХай &nbsp;стане &nbsp;домом &nbsp;не &nbsp;палац, &nbsp;а &nbsp;хлів,— &nbsp;<br>\n<br>\nЩоб &nbsp;ви &nbsp;на &nbsp;кожнім &nbsp;кроці &nbsp;відчувала &nbsp;<br>\nНеповновартість &nbsp;хлопів &nbsp;і &nbsp;хохлів. &nbsp;<br>\n<br>\nХай &nbsp;мозок &nbsp;ваш, &nbsp;немов &nbsp;дірявий &nbsp;ятір, &nbsp;<br>\nВам &nbsp;ловить &nbsp;лиш &nbsp;облуду &nbsp;і &nbsp;ману. &nbsp;<br>\nНехай &nbsp;сини &nbsp;вшановують &nbsp;не &nbsp;матір, &nbsp;<br>\nА &nbsp;добру &nbsp;хіть &nbsp;несуть &nbsp;на &nbsp;чужину. &nbsp;<br>\n<br>\nТоді &nbsp;пітьма, &nbsp;що &nbsp;висне &nbsp;понад &nbsp;краєм, &nbsp;<br>\nЗупинить &nbsp;плин &nbsp;духовної &nbsp;ріки &nbsp;— &nbsp;<br>\nНарод, &nbsp;який &nbsp;колись &nbsp;мене &nbsp;скарає, &nbsp;<br>\nСам &nbsp;в &nbsp;летаргії &nbsp;спатиме &nbsp;віки. &nbsp;<br>\n<br>\n…Отак &nbsp;впокоївши &nbsp;підступну &nbsp;душу, &nbsp;<br>\nМарудний &nbsp;в &nbsp;розрахунках, &nbsp;мов &nbsp;глитай, &nbsp;<br>\nВолодар &nbsp;темряви &nbsp;зійшов &nbsp;на &nbsp;сушу &nbsp;<br>\nІ &nbsp;сів &nbsp;на &nbsp;трон… &nbsp;<br>\nДе &nbsp;саме &nbsp;— &nbsp;не &nbsp;питай. &nbsp;<br>\n<br>\n5. &nbsp;<br>\n<br>\nУлітку &nbsp;під &nbsp;вербою &nbsp;біля &nbsp;хати &nbsp;<br>\n(Як &nbsp;добре, &nbsp;що &nbsp;скінчилася &nbsp;зима!) &nbsp;<br>\nКнягиня &nbsp;почала &nbsp;дітей &nbsp;навчати. &nbsp;<br>\nАвжеж! &nbsp;Вона &nbsp;їх &nbsp;вчитиме &nbsp;сама. &nbsp;<br>\n<br>\nВітрець &nbsp;з &nbsp;лугів &nbsp;приносить &nbsp;запах &nbsp;сіна, &nbsp;<br>\nЗа &nbsp;вербами &nbsp;хвилюється &nbsp;Дніпро, &nbsp;— &nbsp;<br>\nТепер &nbsp;напишем, &nbsp;діти: &nbsp;“Україна”. &nbsp;<br>\nАле &nbsp;вони &nbsp;виводять: &nbsp;“Ма–ло–ро”… &nbsp;<br>\n<br>\nТак &nbsp;само &nbsp;завтра &nbsp;і &nbsp;позавтра &nbsp;буде. &nbsp;<br>\nЛише &nbsp;найменший &nbsp;із &nbsp;синів &nbsp;— &nbsp;Петрусь, &nbsp;<br>\nХреста &nbsp;поклавши &nbsp;на &nbsp;чоло &nbsp;і &nbsp;груди, &nbsp;<br>\nПобожно &nbsp;вивів: &nbsp;“Україна–Русь”. &nbsp;<br>\n<br>\nХоч &nbsp;як &nbsp;не &nbsp;билася &nbsp;матуся &nbsp;бідна &nbsp;<br>\n(Не &nbsp;шкодувала &nbsp;вечорів &nbsp;і &nbsp;днів), &nbsp;<br>\nА &nbsp;рідна &nbsp;мова &nbsp;їм &nbsp;була &nbsp;не &nbsp;рідна &nbsp;— &nbsp;<br>\nНеначе &nbsp;хто &nbsp;зачаклував &nbsp;синів. &nbsp;<br>\n<br>\nКоли &nbsp;ж &nbsp;не &nbsp;сподівалась &nbsp;поторочі, &nbsp;<br>\nВ &nbsp;березовому &nbsp;полум’ї &nbsp;рудім &nbsp;<br>\nВона &nbsp;побачила &nbsp;ті &nbsp;ж &nbsp;самі &nbsp;очі, &nbsp;<br>\nДля &nbsp;котрих &nbsp;піч &nbsp;— &nbsp;<br>\nОднаково, &nbsp;що &nbsp;дім. &nbsp;<br>\n<br>\nДиявол &nbsp;<br>\n<br>\nПробач &nbsp;за &nbsp;ці &nbsp;нагадування &nbsp;часті &nbsp;— &nbsp;<br>\nУ &nbsp;тебе &nbsp;денця &nbsp;в &nbsp;пам’яті &nbsp;нема. &nbsp;<br>\nЯкщо &nbsp;ти &nbsp;справді &nbsp;зичиш &nbsp;дітям &nbsp;щастя— &nbsp;<br>\nОблиш &nbsp;навчать &nbsp;мужицького &nbsp;письма.. &nbsp;<br>\n<br>\n…Княгиню &nbsp;аж &nbsp;затіпало &nbsp;від &nbsp;гніву. &nbsp;<br>\nЗ &nbsp;водою &nbsp;горщика &nbsp;жбурнувши &nbsp;в &nbsp;піч, &nbsp;<br>\nВона &nbsp;побігла &nbsp;па &nbsp;вологу &nbsp;ниву &nbsp;— &nbsp;<br>\nО &nbsp;Боже &nbsp;Сонячний! &nbsp;— &nbsp;<br>\nТобі &nbsp;навстріч. &nbsp;<br>\n<br>\nМолилася &nbsp;і &nbsp;землю &nbsp;цілувала, &nbsp;<br>\nІ &nbsp;плакала &nbsp;у &nbsp;вишитий &nbsp;рукав. &nbsp;<br>\nА &nbsp;в &nbsp;голові &nbsp;думок &nbsp;лиха &nbsp;навала &nbsp;<br>\nІ &nbsp;важко &nbsp;так, &nbsp;<br>\nМов &nbsp;світ &nbsp;на &nbsp;груди &nbsp;впав. &nbsp;<br>\n<br>\nДітей &nbsp;будила &nbsp;також &nbsp;на &nbsp;молитву. &nbsp;<br>\nЗмарніла &nbsp;й &nbsp;висохла &nbsp;від &nbsp;сліз &nbsp;скупих. &nbsp;<br>\nІ &nbsp;ніби &nbsp;виграла &nbsp;з &nbsp;нечистим &nbsp;битву &nbsp;— &nbsp;<br>\nВін &nbsp;зрештою &nbsp;від &nbsp;неї &nbsp;відступив. &nbsp;<br>\n<br>\nРадіє &nbsp;серце &nbsp;матері, &nbsp;бо &nbsp;діти &nbsp;<br>\nЛюбили &nbsp;щиро &nbsp;материнський &nbsp;дім; &nbsp;<br>\nНавчились &nbsp;рідним &nbsp;словом &nbsp;володіти &nbsp;— &nbsp;<br>\nЯке &nbsp;багатство &nbsp;відкривалось &nbsp;їм! &nbsp;<br>\n<br>\nВони &nbsp;вже &nbsp;знали: &nbsp;мова &nbsp;в &nbsp;них &nbsp;не &nbsp;згірша &nbsp;<br>\nВід &nbsp;інших &nbsp;— &nbsp;<br>\nніби &nbsp;глибочінь &nbsp;ріки. &nbsp;<br>\nНа &nbsp;ній &nbsp;утнеш &nbsp;і &nbsp;проповідь, &nbsp;і &nbsp;вірша, &nbsp;<br>\nІ &nbsp;філософську &nbsp;працю &nbsp;— &nbsp;<br>\nНа &nbsp;віки. &nbsp;<br>\n<br>\nВони &nbsp;вже &nbsp;розуміли, &nbsp;що &nbsp;без &nbsp;мови &nbsp;<br>\nНі &nbsp;власної &nbsp;державності, &nbsp;ані &nbsp;<br>\nТієї &nbsp;пісні, &nbsp;що &nbsp;співають &nbsp;вдови &nbsp;<br>\nСеред &nbsp;степів &nbsp;широких &nbsp;по &nbsp;війні. &nbsp;<br>\n<br>\nО &nbsp;так! &nbsp;Усі &nbsp;слов’яни &nbsp;— &nbsp;наші &nbsp;браття. &nbsp;<br>\nТа &nbsp;у &nbsp;братів &nbsp;дорослих &nbsp;— &nbsp;все &nbsp;своє: &nbsp;<br>\nСім’я &nbsp;і &nbsp;хата, &nbsp;вогнище-багаття &nbsp;<br>\nІ &nbsp;сонце, &nbsp;що &nbsp;на &nbsp;шибці &nbsp;виграє. &nbsp;<br>\n<br>\nКоли &nbsp;ж &nbsp;сильніший &nbsp;входить &nbsp;на &nbsp;подвір’я &nbsp;<br>\nСлабкішого &nbsp;і &nbsp;чинить &nbsp;там &nbsp;розбій &nbsp;— &nbsp;<br>\nАж &nbsp;вітер &nbsp;з &nbsp;подушок &nbsp;ганяє &nbsp;пір’я! &nbsp;— &nbsp;<br>\nТоді &nbsp;який &nbsp;він &nbsp;брат? &nbsp;Він &nbsp;ворог &nbsp;твій. &nbsp;<br>\n<br>\n…Княгині &nbsp;вже &nbsp;привидилось: &nbsp;на &nbsp;схилі, &nbsp;<br>\nДе &nbsp;Володимир &nbsp;підійма &nbsp;хреста, &nbsp;<br>\nЇї &nbsp;сини, &nbsp;що &nbsp;нині &nbsp;вже &nbsp;при &nbsp;силі, &nbsp;<br>\nІз &nbsp;материнським &nbsp;словом &nbsp;на &nbsp;вустах &nbsp;<br>\n<br>\nЗвертаються &nbsp;до &nbsp;рідного &nbsp;народу. &nbsp;<br>\nА &nbsp;на &nbsp;Софії &nbsp;вдарив &nbsp;перший &nbsp;дзвін: &nbsp;<br>\nВін &nbsp;проголошує &nbsp;святу &nbsp;свободу &nbsp;— &nbsp;<br>\nПро &nbsp;Віче &nbsp;Рівних &nbsp;сповіщає &nbsp;він. &nbsp;<br>\n<br>\n6. &nbsp;<br>\n<br>\nДиявол &nbsp;зброю &nbsp;проти &nbsp;нас &nbsp;тримає &nbsp;<br>\nІ &nbsp;крадькома &nbsp;вигострює &nbsp;щодня. &nbsp;<br>\nБула &nbsp;вечеря &nbsp;в &nbsp;горщику &nbsp;— &nbsp;й &nbsp;немає: &nbsp;<br>\nЇї &nbsp;перевернуло &nbsp;бісеня. &nbsp;<br>\n<br>\nЛише &nbsp;в &nbsp;печі &nbsp;від &nbsp;каші &nbsp;зашкварчало &nbsp;<br>\n(Крупинки &nbsp;не &nbsp;лишилося &nbsp;на &nbsp;дні!) &nbsp;<br>\nТа &nbsp;язики, &nbsp;яких &nbsp;не &nbsp;помічала &nbsp;<br>\nРаніш, &nbsp;— &nbsp;<br>\nТепер &nbsp;лизались &nbsp;у &nbsp;вогні. &nbsp;<br>\n<br>\nМожливо, &nbsp;що &nbsp;комусь &nbsp;від &nbsp;того &nbsp;смішки. &nbsp;<br>\nТа &nbsp;діти &nbsp;помічали &nbsp;з &nbsp;кожним &nbsp;днем: &nbsp;<br>\nЯк &nbsp;довго &nbsp;в &nbsp;піч &nbsp;дивитися, &nbsp;то &nbsp;ріжки &nbsp;<br>\nІ &nbsp;хвіст &nbsp;рудий &nbsp;побачиш &nbsp;над &nbsp;вогнем. &nbsp;<br>\n<br>\nНемила &nbsp;стала &nbsp;материнська &nbsp;хата &nbsp;— &nbsp;<br>\nШкребеться &nbsp;у &nbsp;хлоп’ячі &nbsp;душі &nbsp;страх: &nbsp;<br>\nВискакують &nbsp;із &nbsp;печі &nbsp;бісенята, &nbsp;<br>\nРегочуться &nbsp;й &nbsp;танцюють &nbsp;по &nbsp;кутках. &nbsp;<br>\n<br>\nІ &nbsp;не &nbsp;лише &nbsp;вечері &nbsp;не &nbsp;зварити, &nbsp;<br>\nНе &nbsp;тільки &nbsp;жасько &nbsp;глянути &nbsp;в &nbsp;кутки &nbsp;— &nbsp;<br>\nУже, &nbsp;дивись, &nbsp;города &nbsp;перерито, &nbsp;<br>\nУже &nbsp;й &nbsp;корову &nbsp;доять &nbsp;відьмаки. &nbsp;<br>\n<br>\nУ &nbsp;комірчині &nbsp;порожньо &nbsp;і &nbsp;голо &nbsp;— &nbsp;<br>\nЩе &nbsp;до &nbsp;Різдва &nbsp;кінчилося &nbsp;зерно. &nbsp;<br>\nІ &nbsp;закрадається &nbsp;у &nbsp;хату &nbsp;голод, &nbsp;<br>\nЯкого &nbsp;тут &nbsp;не &nbsp;бачили &nbsp;давно. &nbsp;<br>\n<br>\nЯкийсь &nbsp;панок &nbsp;приїхав &nbsp;Із &nbsp;Варшави. &nbsp;<br>\nА &nbsp;інший &nbsp;— &nbsp;<br>\nЗ &nbsp;Петербурга &nbsp;чи &nbsp;Москви. &nbsp;<br>\nБажаєш &nbsp;для &nbsp;синів &nbsp;багатства &nbsp;й &nbsp;слави &nbsp;— &nbsp;<br>\nНагоду &nbsp;цю &nbsp;не &nbsp;випускай, &nbsp;лови. &nbsp;<br>\n<br>\nПоїхали &nbsp;сини &nbsp;— &nbsp;обидва &nbsp;старші. &nbsp;<br>\nБо &nbsp;кожен &nbsp;досить &nbsp;голоду &nbsp;терпів. &nbsp;<br>\nДля &nbsp;них &nbsp;тепер &nbsp;мундири, &nbsp;плаци, &nbsp;марші &nbsp;<br>\nЗамінять &nbsp;ласку &nbsp;батьківських &nbsp;степів. &nbsp;<br>\n<br>\nЩасти &nbsp;Їм, &nbsp;доле, &nbsp;у &nbsp;чужому &nbsp;царстві &nbsp;— &nbsp;<br>\nДаруй &nbsp;чини. &nbsp;дворянство, &nbsp;ордени… &nbsp;<br>\nА &nbsp;менший &nbsp;з &nbsp;матір’ю &nbsp;на &nbsp;господарстві &nbsp;— &nbsp;<br>\nХай &nbsp;засіває &nbsp;ниву &nbsp;щовесни. &nbsp;<br>\n<br>\nУ &nbsp;старших &nbsp;не &nbsp;залишиться &nbsp;і &nbsp;згадок &nbsp;<br>\nПро &nbsp;хату, &nbsp;в &nbsp;котрій &nbsp;житиме &nbsp;Петро. &nbsp;<br>\nТож &nbsp;мова &nbsp;предків &nbsp;лиш &nbsp;йому &nbsp;у &nbsp;спадок &nbsp;<br>\nДістанеться &nbsp;— &nbsp;<br>\nЙого &nbsp;святе &nbsp;добро. &nbsp;<br>\n<br>\nНехай &nbsp;вона &nbsp;не &nbsp;вибилась &nbsp;поки &nbsp;що &nbsp;<br>\nУ &nbsp;люди, &nbsp;ніби &nbsp;вбога &nbsp;удова; &nbsp;<br>\nНехай &nbsp;у &nbsp;світі &nbsp;є &nbsp;і &nbsp;кращі, &nbsp;й &nbsp;вищі &nbsp;<br>\nВід &nbsp;неї &nbsp;мови &nbsp;— &nbsp;<br>\nТа &nbsp;вона &nbsp;жива! &nbsp;<br>\n<br>\nВона &nbsp;жива &nbsp;— &nbsp;і &nbsp;це &nbsp;найбільше &nbsp;диво: &nbsp;<br>\nО &nbsp;як &nbsp;її &nbsp;лиха &nbsp;рука &nbsp;стриже! &nbsp;<br>\nЖива, &nbsp;мов &nbsp;іскра &nbsp;та, &nbsp;яку &nbsp;огниво &nbsp;<br>\nПід &nbsp;кременем &nbsp;до &nbsp;часу &nbsp;береже. &nbsp;<br>\n<br>\n7. &nbsp;<br>\n<br>\nДо &nbsp;кого &nbsp;слово &nbsp;праотців &nbsp;перейде &nbsp;— &nbsp;<br>\nТе &nbsp;слово, &nbsp;котре &nbsp;вигострив &nbsp;Тарас? &nbsp;<br>\nЄвпраксія &nbsp;(на &nbsp;троні &nbsp;Адельгейда) &nbsp;<br>\nІще &nbsp;в &nbsp;селянку &nbsp;втілиться &nbsp;не &nbsp;раз. &nbsp;<br>\n<br>\nЧи &nbsp;на &nbsp;Полтавщині, &nbsp;чи &nbsp;на &nbsp;Волині &nbsp;— &nbsp;<br>\nВона &nbsp;не &nbsp;знайде &nbsp;спокою &nbsp;ніде: &nbsp;<br>\nДиявол &nbsp;вкаже &nbsp;шлях &nbsp;її &nbsp;дитині, &nbsp;<br>\nСинів &nbsp;у &nbsp;яничари &nbsp;поведе. &nbsp;<br>\n<br>\nДобра &nbsp;і &nbsp;правди &nbsp;— &nbsp;невелика &nbsp;жменька. &nbsp;<br>\nА &nbsp;лиха &nbsp;— &nbsp;мов &nbsp;озера &nbsp;уповні. &nbsp;<br>\nЧужинець &nbsp;так &nbsp;не &nbsp;поглумиться &nbsp;з &nbsp;неньки, &nbsp;<br>\nЯк &nbsp;рідний &nbsp;син, &nbsp;що &nbsp;зріс &nbsp;на &nbsp;чужині. &nbsp;<br>\n<br>\nВін &nbsp;шле &nbsp;на &nbsp;безоружних &nbsp;зброю &nbsp;грізну &nbsp;— &nbsp;<br>\nЙому &nbsp;сумління &nbsp;душу &nbsp;не &nbsp;гризе. &nbsp;<br>\nА &nbsp;брата &nbsp;кинувши &nbsp;у &nbsp;кліть &nbsp;залізну, &nbsp;<br>\nВмирати &nbsp;в &nbsp;ліс &nbsp;мордовський &nbsp;відвезе. &nbsp;<br>\n<br>\nБо &nbsp;тлумачем &nbsp;нових &nbsp;законів, &nbsp;правил &nbsp;<br>\n(В &nbsp;модернім &nbsp;одязі, &nbsp;відома &nbsp;річ!) &nbsp;<br>\nЛишається &nbsp;отой &nbsp;старий &nbsp;диявол, &nbsp;<br>\nЩо &nbsp;обезкровив &nbsp;Запорозьку &nbsp;Січ. &nbsp;<br>\n<br>\nВін &nbsp;мешкає &nbsp;в &nbsp;найкращому &nbsp;готелі, &nbsp;<br>\nУ &nbsp;нього &nbsp;вибір &nbsp;прізвищ &nbsp;та &nbsp;імен. &nbsp;<br>\nСвого &nbsp;хвоста &nbsp;ховає &nbsp;у &nbsp;портфелі &nbsp;— &nbsp;<br>\nТож &nbsp;зовні &nbsp;не &nbsp;диявол, &nbsp;а &nbsp;джентльмен. &nbsp;<br>\n<br>\nДе &nbsp;збори &nbsp;— &nbsp;він &nbsp;уже &nbsp;прокравсь &nbsp;до &nbsp;зали, &nbsp;<br>\nТихенько &nbsp;до &nbsp;президії &nbsp;проліз… &nbsp;<br>\nТа &nbsp;ми &nbsp;з &nbsp;Петром &nbsp;його &nbsp;давно &nbsp;впізнали &nbsp;— &nbsp;<br>\nТому &nbsp;й &nbsp;потрапили &nbsp;в &nbsp;мордовський &nbsp;ліс. &nbsp;<br>\n<br>\nА &nbsp;на &nbsp;світанку, &nbsp;як &nbsp;велося &nbsp;здавна &nbsp;<br>\n(Ще &nbsp;в &nbsp;дні &nbsp;Бояна, &nbsp;Ігореві &nbsp;дні), &nbsp;<br>\nЄвпраксія &nbsp;чи, &nbsp;може, &nbsp;Ярославна &nbsp;<br>\nРоняє &nbsp;сльози &nbsp;на &nbsp;міській &nbsp;стіні. &nbsp;<br>\n<br>\nЩоправда, &nbsp;від &nbsp;стіни &nbsp;уже &nbsp;ні &nbsp;сліду, &nbsp;<br>\nЗате &nbsp;сльоза &nbsp;та &nbsp;ж &nbsp;сама, &nbsp;що &nbsp;й &nbsp;була. &nbsp;<br>\nА &nbsp;чи &nbsp;здорова, &nbsp;Петре, &nbsp;чи &nbsp;приїде &nbsp;<br>\nТвоя &nbsp;матуся &nbsp;в &nbsp;цю &nbsp;обитель &nbsp;зла? &nbsp;<br>\n<br>\nМинуло, &nbsp;певне, &nbsp;київській &nbsp;княгині &nbsp;<br>\nЧи &nbsp;тисячу, &nbsp;чи, &nbsp;може, &nbsp;й &nbsp;більше &nbsp;літ. &nbsp;<br>\nТа &nbsp;й &nbsp;досі &nbsp;в &nbsp;неї &nbsp;очі &nbsp;сині–сині, &nbsp;<br>\nА &nbsp;в &nbsp;золотій &nbsp;косі &nbsp;вишневий &nbsp;цвіт. &nbsp;<br>\n<br>\nО &nbsp;нене! &nbsp;Ти &nbsp;приймаєш &nbsp;люті &nbsp;муки, &nbsp;<br>\nЗа &nbsp;всіх &nbsp;дітей &nbsp;та &nbsp;за &nbsp;усіх &nbsp;жінок. &nbsp;<br>\nІ &nbsp;світ &nbsp;до &nbsp;тебе &nbsp;простягає &nbsp;руки, &nbsp;<br>\nЩоб &nbsp;зодягнути &nbsp;зоряний &nbsp;вінок. &nbsp;<br>\n<br>\nХоч &nbsp;ти &nbsp;ще &nbsp;й &nbsp;досі &nbsp;мешкаєш &nbsp;у &nbsp;хижі &nbsp;<br>\nМіж &nbsp;тихих &nbsp;верб &nbsp;і &nbsp;яблуневих &nbsp;крон, &nbsp;<br>\nНе &nbsp;в &nbsp;Києві, &nbsp;княгине, &nbsp;не &nbsp;в &nbsp;Парижі &nbsp;— &nbsp;<br>\nВ &nbsp;самому &nbsp;Сонці &nbsp;є &nbsp;для &nbsp;тебе &nbsp;трон. &nbsp;<br>\n<br>\nТи &nbsp;не &nbsp;помреш &nbsp;у &nbsp;випарах &nbsp;ядучих &nbsp;<br>\nОтам, &nbsp;де &nbsp;грати &nbsp;і &nbsp;залізна &nbsp;кліть— &nbsp;<br>\nБосоніж &nbsp;пройдеш &nbsp;по &nbsp;дротах &nbsp;колючих &nbsp;<br>\nІ &nbsp;станеш &nbsp;світлом &nbsp;для &nbsp;тисячоліть. &nbsp;<br>\n<br>\n<br><br><em>4-13.ХІ.1979, Мордовія </em>\n\n\n<br><br>\n"
}