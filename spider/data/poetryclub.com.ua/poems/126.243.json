{
  "author": "Костенко Ліна",
  "name": "СКІФСЬКА ОДІССЕЯ (Поема-балада)",
  "link": "metrs_poem.php?poem=17258",
  "html": "\n<h4></h4>\n\n<a href=\"/metrs.php?id=36&amp;type=tvorch\" class=\"redhr1\">Творчість</a> |\n<a href=\"/metrs.php?id=36&amp;type=biogr\" class=\"redhr1\">Біографія</a> |\n<a href=\"/metrs.php?id=36&amp;type=critiques\" class=\"redhr1\">Критика</a>\n\n<h4>СКІФСЬКА ОДІССЕЯ (Поема-балада)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>ПІЩАНЕ — село Золотоніського р-ну Черкас. обл., поблизу якого в заплаві р. Супою (лівої притоки Дніпра) 1960—61 знайдено залишки човна, рештки кістяка людини та 15 античних бронзових посудин, оздоблених рельєфним орнаментом. Цей унікальний комплекс датуєт</i><br><br>\nРіка &nbsp;Супій, &nbsp;і &nbsp;що &nbsp;там &nbsp;тої &nbsp;річечки? &nbsp;<br>\nОх, &nbsp;недарма &nbsp;на &nbsp;праведній &nbsp;воді &nbsp;<br>\nлатаття &nbsp;жовте &nbsp;світиться, &nbsp;як &nbsp;свічечки! &nbsp;— &nbsp;<br>\nто &nbsp;на &nbsp;чиїйсь &nbsp;біді, &nbsp;то &nbsp;на &nbsp;чиїйсь &nbsp;біді… &nbsp;<br>\n<br>\nІшли &nbsp;віки. &nbsp;Ріка &nbsp;собі &nbsp;міліла. &nbsp;<br>\nДовкіл &nbsp;наверствувався &nbsp;торф’яник. &nbsp;<br>\nСтара &nbsp;верба &nbsp;од &nbsp;старості &nbsp;зомліла, &nbsp;<br>\nзабула, &nbsp;що &nbsp;сказав &nbsp;їй &nbsp;водяник. &nbsp;<br>\n<br>\nЦвіло &nbsp;латаття. &nbsp;Плавали &nbsp;качки. &nbsp;<br>\nЗвичайна &nbsp;річка, &nbsp;як &nbsp;усі &nbsp;річки. &nbsp;<br>\n<br>\nІ &nbsp;корови &nbsp;ішли &nbsp;до &nbsp;водопою, &nbsp;<br>\nне &nbsp;знали &nbsp;тайни &nbsp;річечки &nbsp;Супою. &nbsp;<br>\n<br>\nАж &nbsp;поки &nbsp;човен &nbsp;видобула &nbsp;з &nbsp;дна &nbsp;<br>\nякась &nbsp;машина &nbsp;торфодобувна. &nbsp;<br>\n<br>\nА &nbsp;трохи &nbsp;далі, &nbsp;в &nbsp;торфі &nbsp;під &nbsp;корчами, &nbsp;<br>\nлежав &nbsp;скелет &nbsp;з &nbsp;коштовними &nbsp;речами. &nbsp;<br>\nАнтичний &nbsp;посуд, &nbsp;амфори, &nbsp;лутерії. &nbsp;<br>\nСоми, &nbsp;що &nbsp;наковтались &nbsp;біжутерії. &nbsp;<br>\nВеликий &nbsp;дзбан &nbsp;з &nbsp;Афіною &nbsp;Палладою. &nbsp;<br>\n<br>\nВідтак &nbsp;зробився &nbsp;той &nbsp;гречин &nbsp;баладою. &nbsp;<br>\n<br>\nАле &nbsp;ж &nbsp;бо &nbsp;й &nbsp;справді, &nbsp;щоб &nbsp;таке &nbsp;утнути! &nbsp;— &nbsp;<br>\nДніпро &nbsp;пройти, &nbsp;в &nbsp;Супої &nbsp;утонути! &nbsp;<br>\n<br>\nЯка &nbsp;біда &nbsp;спіткала &nbsp;тут &nbsp;гречина, &nbsp;<br>\nсама &nbsp;себе &nbsp;забула &nbsp;вже &nbsp;причина. &nbsp;<br>\n<br>\nЧи, &nbsp;може, &nbsp;він &nbsp;з &nbsp;напасником &nbsp;боровся? &nbsp;<br>\nА &nbsp;чи &nbsp;на &nbsp;камінь &nbsp;човен &nbsp;напоровся? &nbsp;<br>\n<br>\nЧи &nbsp;він &nbsp;ужив &nbsp;добрячого &nbsp;напою &nbsp;<br>\nта &nbsp;й &nbsp;сам &nbsp;схитнувся &nbsp;посеред &nbsp;Супою? &nbsp;<br>\n<br>\nЧи &nbsp;необачно &nbsp;здумав &nbsp;припочить? &nbsp;<br>\nРіка &nbsp;тече. &nbsp;Історія &nbsp;мовчить. &nbsp;<br>\n<br>\nАле, &nbsp;слізьми &nbsp;заплакавши &nbsp;гіркими, &nbsp;<br>\nколи &nbsp;човна &nbsp;вантажив &nbsp;чоловік, &nbsp;— &nbsp;<br>\nчи &nbsp;ж &nbsp;думала &nbsp;тоді &nbsp;ота &nbsp;грекиня, &nbsp;<br>\nщо &nbsp;він &nbsp;пливе &nbsp;уже &nbsp;в &nbsp;двадцятий &nbsp;вік?! &nbsp;<br>\n<br>\nВін &nbsp;плив &nbsp;до &nbsp;Скіфів. &nbsp;Човен &nbsp;був &nbsp;надійний. &nbsp;<br>\nТовар &nbsp;путящий. &nbsp;Сам &nbsp;він &nbsp;не &nbsp;простак. &nbsp;<br>\n— &nbsp;Чого &nbsp;ревеш, &nbsp;нікуди &nbsp;я &nbsp;не &nbsp;дінусь, &nbsp;— &nbsp;<br>\nсказав &nbsp;той &nbsp;грек, &nbsp;мабуть, &nbsp;приблизно &nbsp;так. &nbsp;<br>\n<br>\nІ &nbsp;вже &nbsp;ніхто &nbsp;його &nbsp;не &nbsp;дочекався, &nbsp;<br>\nмов &nbsp;ухопив &nbsp;його &nbsp;який &nbsp;хапій. &nbsp;<br>\nДніпром &nbsp;допливши, &nbsp;де &nbsp;тепер &nbsp;Черкаси, &nbsp;<br>\nвін &nbsp;завернув &nbsp;у &nbsp;річечку &nbsp;Супій. &nbsp;<br>\n<br>\nІ &nbsp;п’ять &nbsp;віків, &nbsp;ще &nbsp;й &nbsp;десять &nbsp;літ &nbsp;по &nbsp;двісті &nbsp;<br>\nнема &nbsp;про &nbsp;нього &nbsp;чутки &nbsp;ані &nbsp;вісті! &nbsp;<br>\n<br>\nІ &nbsp;та &nbsp;печаль &nbsp;давно &nbsp;вже &nbsp;не &nbsp;скорбота. &nbsp;<br>\nІ &nbsp;що &nbsp;тепер &nbsp;про &nbsp;себе &nbsp;розповість &nbsp;<br>\nантичний &nbsp;грек, &nbsp;сучасник &nbsp;Геродота, &nbsp;<br>\nнегоціант &nbsp;з &nbsp;ольвійських &nbsp;передмість?.. &nbsp;<br>\n<br>\nВін &nbsp;був &nbsp;живий, &nbsp;не &nbsp;древній, &nbsp;не &nbsp;міфічний &nbsp;— &nbsp;<br>\nз &nbsp;тих &nbsp;клопітних &nbsp;для &nbsp;Греції &nbsp;часів, &nbsp;<br>\nколи &nbsp;потенціал &nbsp;демографічний &nbsp;<br>\nна &nbsp;чорноморськім &nbsp;березі &nbsp;осів. &nbsp;<br>\n<br>\nІ &nbsp;збудувавши &nbsp;Ольвію &nbsp;і &nbsp;Тіру, &nbsp;<br>\nПантікапей, &nbsp;Німфей &nbsp;та &nbsp;Херсонес, &nbsp;<br>\nкупці &nbsp;з &nbsp;Мілету, &nbsp;вихідці &nbsp;з &nbsp;Епіру &nbsp;<br>\nжили &nbsp;на &nbsp;скелях, &nbsp;ближче &nbsp;до &nbsp;небес. &nbsp;<br>\n<br>\nВнизу &nbsp;ліпила &nbsp;мазанки &nbsp;злидота. &nbsp;<br>\nЧайки &nbsp;злітались &nbsp;вранці &nbsp;на &nbsp;лиман. &nbsp;<br>\nГрек &nbsp;не &nbsp;читав, &nbsp;можливо, &nbsp;Геродота, &nbsp;— &nbsp;<br>\nв &nbsp;ньому &nbsp;самому &nbsp;Геродот &nbsp;дрімав. &nbsp;<br>\n<br>\nВін &nbsp;знав &nbsp;одне &nbsp;— &nbsp;що &nbsp;десь &nbsp;там &nbsp;за &nbsp;лиманом &nbsp;<br>\nтече &nbsp;ріка &nbsp;велика &nbsp;Борисфен. &nbsp;<br>\nТак &nbsp;край &nbsp;лежить &nbsp;неміряний, &nbsp;незнаний, &nbsp;<br>\nземля &nbsp;народів &nbsp;інших &nbsp;і &nbsp;племен. &nbsp;<br>\n<br>\nВін &nbsp;бачив &nbsp;світ &nbsp;крізь &nbsp;дуже &nbsp;грецькі &nbsp;міфи, &nbsp;<br>\nохочий &nbsp;був &nbsp;почути &nbsp;щось &nbsp;нове. &nbsp;<br>\nСкіф &nbsp;і &nbsp;не &nbsp;скіф &nbsp;були &nbsp;для &nbsp;грека &nbsp;— &nbsp;скіфи. &nbsp;<br>\nУвесь &nbsp;той &nbsp;край &nbsp;він &nbsp;Скіфією &nbsp;зве. &nbsp;<br>\n<br>\nІ &nbsp;як &nbsp;для &nbsp;нас &nbsp;цікаві &nbsp;ті &nbsp;галактики, &nbsp;<br>\nзвідкіль &nbsp;ніхто &nbsp;сигнал &nbsp;не &nbsp;передав, &nbsp;<br>\nтак &nbsp;і &nbsp;йому &nbsp;— &nbsp;землі &nbsp;тієї &nbsp;клаптики, &nbsp;<br>\nде &nbsp;він &nbsp;іще &nbsp;нічого &nbsp;не &nbsp;продав. &nbsp;<br>\n<br>\nІ &nbsp;потім, &nbsp;справді, &nbsp;а &nbsp;чому &nbsp;б &nbsp;не &nbsp;взнати &nbsp;<br>\nякісь &nbsp;нові &nbsp;шляхи &nbsp;й &nbsp;координати? &nbsp;<br>\nДе &nbsp;браму &nbsp;неба &nbsp;зачиняють &nbsp;Ори? &nbsp;<br>\nЯкі &nbsp;заввишки &nbsp;ті &nbsp;Ріпейські &nbsp;гори? &nbsp;<br>\nІ &nbsp;що &nbsp;за &nbsp;люди &nbsp;неври &nbsp;та &nbsp;гелони, &nbsp;<br>\nпочім &nbsp;у &nbsp;них &nbsp;там &nbsp;бронзові &nbsp;кулони? &nbsp;<br>\nТа &nbsp;розім’яти &nbsp;веслами &nbsp;суглоби, &nbsp;<br>\nта &nbsp;походити &nbsp;босо &nbsp;по &nbsp;траві, &nbsp;<br>\nде &nbsp;проживають &nbsp;скіфи-хлібороби &nbsp;<br>\nі &nbsp;де &nbsp;кочують &nbsp;скіфи &nbsp;кочові. &nbsp;<br>\nЯкі &nbsp;на &nbsp;що &nbsp;у &nbsp;них &nbsp;там &nbsp;номінали? &nbsp;<br>\nІ &nbsp;як &nbsp;вони &nbsp;там &nbsp;Дарія &nbsp;прогнали? &nbsp;<br>\nІ &nbsp;що &nbsp;там &nbsp;за &nbsp;казкові &nbsp;емпіреї, &nbsp;<br>\nде &nbsp;царствує &nbsp;народ &nbsp;гіпербореї? &nbsp;<br>\nДе &nbsp;вічне &nbsp;літо &nbsp;і &nbsp;немає &nbsp;Лети, &nbsp;<br>\nізвідки &nbsp;родом &nbsp;музика &nbsp;й &nbsp;поети, &nbsp;<br>\nбо &nbsp;там &nbsp;жила, &nbsp;на &nbsp;вроду &nbsp;еталонна, &nbsp;<br>\nбогиня &nbsp;Літо, &nbsp;мати &nbsp;Аполлона. &nbsp;<br>\n<br>\nТож, &nbsp;взявши &nbsp;харчу &nbsp;торбу &nbsp;запасную, &nbsp;<br>\nдо &nbsp;сліз &nbsp;жони &nbsp;завбачливо &nbsp;оглух. &nbsp;<br>\n\"Я &nbsp;їду, &nbsp;отже, &nbsp;я &nbsp;існую\", &nbsp;— &nbsp;<br>\nтак &nbsp;пояснив &nbsp;їй, &nbsp;що &nbsp;життя &nbsp;— &nbsp;це &nbsp;рух. &nbsp;<br>\n<br>\nБо &nbsp;в &nbsp;ті &nbsp;часи &nbsp;велике &nbsp;діло &nbsp;— &nbsp;посох. &nbsp;<br>\nУ &nbsp;мандри &nbsp;йшов &nbsp;письменник &nbsp;і &nbsp;філософ. &nbsp;<br>\nТо &nbsp;що &nbsp;вже &nbsp;говорити &nbsp;про &nbsp;купця? &nbsp;<br>\nЙому &nbsp;сидіти &nbsp;геть &nbsp;не &nbsp;до &nbsp;лиця. &nbsp;<br>\n<br>\nГрек &nbsp;чув, &nbsp;що &nbsp;десь &nbsp;на &nbsp;північ &nbsp;від &nbsp;Гілеї &nbsp;<br>\nє &nbsp;вільний &nbsp;торг, &nbsp;де &nbsp;грекам &nbsp;привілеї. &nbsp;<br>\n<br>\nТам &nbsp;на &nbsp;горі &nbsp;є &nbsp;місто, &nbsp;що &nbsp;до &nbsp;нього &nbsp;<br>\nкупці &nbsp;пливуть &nbsp;аж &nbsp;з &nbsp;моря &nbsp;крижаного. &nbsp;<br>\n<br>\nНа &nbsp;ті &nbsp;базари &nbsp;і &nbsp;на &nbsp;ті &nbsp;привози &nbsp;<br>\nще &nbsp;фінікійці &nbsp;шастали, &nbsp;пронози. &nbsp;<br>\n<br>\nІ &nbsp;грецький &nbsp;імпорт &nbsp;дуже &nbsp;там &nbsp;в &nbsp;ціні. &nbsp;<br>\nТо &nbsp;він &nbsp;туди &nbsp;й &nbsp;подався &nbsp;на &nbsp;човні. &nbsp;<br>\n<br>\nЙому &nbsp;ж &nbsp;казали &nbsp;греки: &nbsp;— &nbsp;Зупинися! &nbsp;<br>\nНе &nbsp;підбивай &nbsp;ще &nbsp;й &nbsp;інших &nbsp;горопах. &nbsp;<br>\nНормальний &nbsp;грек &nbsp;торгує &nbsp;у &nbsp;Пониззі, &nbsp;<br>\nде &nbsp;царські &nbsp;скіфи &nbsp;царствують &nbsp;в &nbsp;степах. &nbsp;<br>\n<br>\nА &nbsp;цей &nbsp;пливе. &nbsp;А &nbsp;з &nbsp;ним &nbsp;іще &nbsp;десяток &nbsp;<br>\nтакий &nbsp;непоміркованих, &nbsp;як &nbsp;він. &nbsp;<br>\nЧи &nbsp;душу &nbsp;обпікає &nbsp;недосяжність? &nbsp;<br>\nЧи &nbsp;потребує &nbsp;серце &nbsp;перемін? &nbsp;<br>\n<br>\nЗвичайно, &nbsp;є &nbsp;надморські &nbsp;торги, &nbsp;ближче. &nbsp;<br>\nТа &nbsp;тільки &nbsp;ж &nbsp;тут &nbsp;всесвітнє &nbsp;торговище. &nbsp;<br>\nКуди &nbsp;поткнешся &nbsp;із &nbsp;своїм &nbsp;товаром? &nbsp;<br>\nТут &nbsp;фінікійських &nbsp;глечиків &nbsp;навалом. &nbsp;<br>\n<br>\nТож &nbsp;грек &nbsp;пливе &nbsp;на &nbsp;північ &nbsp;і &nbsp;на &nbsp;північ, &nbsp;<br>\nвсе &nbsp;вище &nbsp;й &nbsp;вище, &nbsp;в &nbsp;землі &nbsp;праслов’ян. &nbsp;<br>\nА &nbsp;ще &nbsp;ж &nbsp;ні &nbsp;карт, &nbsp;ні &nbsp;компаса, &nbsp;й &nbsp;крізь &nbsp;Грінвіч &nbsp;<br>\nне &nbsp;пролягав &nbsp;іще &nbsp;меридіан. &nbsp;<br>\n<br>\nТа &nbsp;ще &nbsp;ж &nbsp;плавби &nbsp;не &nbsp;визначено &nbsp;строку. &nbsp;<br>\nЧи &nbsp;ошалів, &nbsp;чи, &nbsp;може, &nbsp;з &nbsp;ким &nbsp;на &nbsp;спір? &nbsp;<br>\nЧи &nbsp;хоче &nbsp;він &nbsp;добратися, &nbsp;нівроку, &nbsp;<br>\nаж &nbsp;на &nbsp;край &nbsp;світу, &nbsp;до &nbsp;Ріпейських &nbsp;гір? &nbsp;<br>\n<br>\nРидає &nbsp;жінка &nbsp;в &nbsp;Ольвії, &nbsp;у &nbsp;гавані, &nbsp;— &nbsp;<br>\nчого &nbsp;ж &nbsp;гречин &nbsp;той &nbsp;довго &nbsp;так &nbsp;у &nbsp;плаванні? &nbsp;<br>\n<br>\nВ &nbsp;яких &nbsp;світах &nbsp;блукає &nbsp;той &nbsp;блукалець? &nbsp;<br>\nЧи &nbsp;укусила &nbsp;нутрія &nbsp;за &nbsp;палець? &nbsp;<br>\nЧи, &nbsp;може, &nbsp;з &nbsp;ким &nbsp;в &nbsp;дорозі &nbsp;не &nbsp;поладив? &nbsp;<br>\nЧи &nbsp;хто &nbsp;позаздрив &nbsp;на &nbsp;його &nbsp;Палладу? &nbsp;<br>\nЧи &nbsp;розгнівився &nbsp;скіфський &nbsp;Посейдон? &nbsp;— &nbsp;<br>\nбо &nbsp;як &nbsp;поїхав, &nbsp;та &nbsp;і &nbsp;по &nbsp;сей &nbsp;день. &nbsp;<br>\n<br>\nІ &nbsp;знає &nbsp;тільки &nbsp;місяць &nbsp;походющий, &nbsp;<br>\nде &nbsp;їде &nbsp;грек &nbsp;смаглявий &nbsp;і &nbsp;худющий. &nbsp;<br>\n<br>\nТа &nbsp;на &nbsp;Олімпі &nbsp;знають, &nbsp;на &nbsp;вершині, &nbsp;<br>\nвід &nbsp;самої &nbsp;хвилини &nbsp;відплиття, &nbsp;<br>\nтри &nbsp;Мойри, &nbsp;три &nbsp;безжалісні &nbsp;богині, &nbsp;<br>\nщо &nbsp;визначають &nbsp;все &nbsp;людське &nbsp;життя. &nbsp;— &nbsp;<br>\n<br>\nТа, &nbsp;що &nbsp;його &nbsp;дарує, &nbsp;безтурботна. &nbsp;<br>\nТа, &nbsp;що &nbsp;пряде, &nbsp;аж &nbsp;прядочка &nbsp;бринить, &nbsp;<br>\nі &nbsp;третя &nbsp;— &nbsp;Та, &nbsp;що &nbsp;вже &nbsp;невідворотна, &nbsp;<br>\nщо &nbsp;переріже &nbsp;ножицями &nbsp;нить. &nbsp;<br>\n<br>\nТож &nbsp;грек &nbsp;пливе, &nbsp;на &nbsp;весла &nbsp;налягає. &nbsp;<br>\nКороткі &nbsp;ночі, &nbsp;спати &nbsp;не &nbsp;встигає. &nbsp;<br>\n<br>\nА &nbsp;у &nbsp;човні &nbsp;ж &nbsp;усякої &nbsp;матерії, &nbsp;<br>\nвино, &nbsp;олія, &nbsp;амфори, &nbsp;лутерії, &nbsp;<br>\nчорнофігурний &nbsp;лаковий &nbsp;бомбілій, &nbsp;<br>\nхимери, &nbsp;ткані &nbsp;по &nbsp;тканині &nbsp;білій. &nbsp;<br>\nА &nbsp;не &nbsp;була &nbsp;б &nbsp;же &nbsp;Греція &nbsp;Елладою &nbsp;— &nbsp;<br>\nу &nbsp;нього &nbsp;й &nbsp;дзбан &nbsp;з &nbsp;Афіною &nbsp;Палладою! &nbsp;<br>\n<br>\nБлищить &nbsp;ріка, &nbsp;метляє &nbsp;вітер &nbsp;чуба, &nbsp;<br>\nі &nbsp;сонце &nbsp;світить &nbsp;гаряче. &nbsp;<br>\nА &nbsp;човен &nbsp;довбаний &nbsp;із &nbsp;дубе, &nbsp;<br>\nтакий &nbsp;вовік &nbsp;не &nbsp;протече. &nbsp;<br>\n<br>\nУ &nbsp;цих &nbsp;краях &nbsp;торгуючи &nbsp;давно, &nbsp;<br>\nгрек &nbsp;прорубав &nbsp;у &nbsp;Скіфію &nbsp;вікно. &nbsp;<br>\n<br>\nУ &nbsp;ті &nbsp;степи &nbsp;неміряні, &nbsp;небачені, &nbsp;<br>\nпід &nbsp;небеса &nbsp;такої &nbsp;висоти! &nbsp;<br>\nНа &nbsp;що &nbsp;сармати &nbsp;розсобачені, &nbsp;<br>\nа &nbsp;й &nbsp;ті &nbsp;туди &nbsp;не &nbsp;важилися &nbsp;йди. &nbsp;<br>\n<br>\nТам &nbsp;степ &nbsp;і &nbsp;степ. &nbsp;І &nbsp;скіфи &nbsp;славнозвісні. &nbsp;<br>\nВози &nbsp;у &nbsp;них &nbsp;міцні, &nbsp;шестиколісні. &nbsp;<br>\nОтари &nbsp;незліченні, &nbsp;табуни. &nbsp;<br>\nІ &nbsp;дивна &nbsp;мова &nbsp;з &nbsp;голосом &nbsp;струни. &nbsp;<br>\n<br>\nВін &nbsp;там &nbsp;бував, &nbsp;він &nbsp;дихав &nbsp;їхнім &nbsp;димом, &nbsp;<br>\nїв &nbsp;їхніх &nbsp;страв &nbsp;баранячу &nbsp;ропу. &nbsp;<br>\nТа &nbsp;тільки &nbsp;от &nbsp;— &nbsp;гречин &nbsp;не &nbsp;сходив &nbsp;з &nbsp;дива, &nbsp;<br>\nщо &nbsp;в &nbsp;них &nbsp;домашнє &nbsp;вогнище &nbsp;в &nbsp;степу. &nbsp;<br>\n<br>\nБо &nbsp;це &nbsp;ж &nbsp;тобі &nbsp;не &nbsp;дворики &nbsp;ольвійські, &nbsp;<br>\nжінки &nbsp;в &nbsp;сандалях &nbsp;і &nbsp;тварини &nbsp;свійські. &nbsp;<br>\nТут &nbsp;вільний &nbsp;степ, &nbsp;і &nbsp;люди &nbsp;в &nbsp;ньому &nbsp;сущі, &nbsp;<br>\nна &nbsp;цілий &nbsp;степ &nbsp;стада &nbsp;свої &nbsp;пасущі. &nbsp;<br>\n<br>\nТут &nbsp;і &nbsp;ягнята, &nbsp;і &nbsp;жінки, &nbsp;і &nbsp;дітки &nbsp;<br>\nсидять &nbsp;у &nbsp;дощ &nbsp;під &nbsp;шкурами &nbsp;кибитки. &nbsp;<br>\nЯкий &nbsp;не &nbsp;є, &nbsp;усе &nbsp;ж &nbsp;таки &nbsp;зогріток. &nbsp;<br>\nА &nbsp;грек &nbsp;не &nbsp;звик &nbsp;би &nbsp;зроду &nbsp;до &nbsp;кибиток. &nbsp;<br>\n<br>\nЙому &nbsp;аби &nbsp;за &nbsp;скелю &nbsp;зачепиться, &nbsp;<br>\nщо &nbsp;аж &nbsp;за &nbsp;комір &nbsp;сиплються &nbsp;зірки, &nbsp;— &nbsp;<br>\nте &nbsp;голе &nbsp;місто, &nbsp;камінь, &nbsp;черепиця, &nbsp;<br>\nі &nbsp;ходять &nbsp;греки, &nbsp;чорні, &nbsp;як &nbsp;граки. &nbsp;<br>\n<br>\nНад &nbsp;ними &nbsp;в &nbsp;небі &nbsp;і &nbsp;Телець, &nbsp;і &nbsp;Овен. &nbsp;<br>\nА &nbsp;тут &nbsp;пасеться &nbsp;цілий &nbsp;Зодіак. &nbsp;<br>\nЩо &nbsp;скіфу &nbsp;— &nbsp;кінь, &nbsp;то &nbsp;греку &nbsp;— &nbsp;човен. &nbsp;<br>\nЖиве &nbsp;на &nbsp;скелі, &nbsp;то &nbsp;інакше &nbsp;ж &nbsp;як? &nbsp;<br>\n<br>\nА &nbsp;цій &nbsp;землі &nbsp;нічого &nbsp;не &nbsp;забракло &nbsp;— &nbsp;<br>\nні &nbsp;рік, &nbsp;ні &nbsp;моря, &nbsp;ні &nbsp;озер, &nbsp;ні &nbsp;трав. &nbsp;<br>\nНайперший &nbsp;скіф, &nbsp;молодший &nbsp;син &nbsp;Геракла, &nbsp;<br>\nсобі &nbsp;роздольне &nbsp;царство &nbsp;вибирав. &nbsp;<br>\n<br>\nА &nbsp;скіфський &nbsp;бог &nbsp;розщедрився &nbsp;до &nbsp;того &nbsp;— &nbsp;<br>\nіз &nbsp;неба &nbsp;кинув &nbsp;плуга &nbsp;золотого. &nbsp;<br>\n<br>\nА &nbsp;ще &nbsp;він &nbsp;кинув &nbsp;золоту &nbsp;сокиру &nbsp;— &nbsp;<br>\nяк &nbsp;часом &nbsp;з &nbsp;ними &nbsp;хто &nbsp;не &nbsp;схоче &nbsp;миру. &nbsp;<br>\n<br>\nА &nbsp;для &nbsp;гостей &nbsp;на &nbsp;саму &nbsp;видноту &nbsp;<br>\nбог &nbsp;кинув &nbsp;з &nbsp;неба &nbsp;чашу &nbsp;золоту. &nbsp;<br>\n<br>\nХоча &nbsp;як &nbsp;інші &nbsp;книги &nbsp;погортай, &nbsp;<br>\nто &nbsp;перший &nbsp;цар &nbsp;був &nbsp;скіфський &nbsp;Таргітай. &nbsp;<br>\nІ, &nbsp;як &nbsp;легенда &nbsp;кажа &nbsp;прастара, &nbsp;— &nbsp;<br>\nвін &nbsp;син &nbsp;Дажбога &nbsp;і &nbsp;дочки &nbsp;Дніпра. &nbsp;<br>\n<br>\nПри &nbsp;ньому &nbsp;також &nbsp;на &nbsp;вечірній &nbsp;пруг &nbsp;<br>\nупала &nbsp;чаша, &nbsp;топірець &nbsp;і &nbsp;плуг. &nbsp;<br>\n<br>\nОкрім &nbsp;легенд, &nbsp;є &nbsp;дані &nbsp;наукові, &nbsp;<br>\nтеорії &nbsp;складніші &nbsp;теорем. &nbsp;<br>\nНаявні &nbsp;тут &nbsp;етруски &nbsp;загадкові &nbsp;<br>\nв &nbsp;генезі &nbsp;етрускоїдних &nbsp;племен. &nbsp;<br>\n<br>\nШари &nbsp;культур &nbsp;і &nbsp;древня &nbsp;топонімія &nbsp;<br>\nгіпотетично &nbsp;свідчать, &nbsp;що &nbsp;колись &nbsp;— &nbsp;<br>\nраніше, &nbsp;ніж &nbsp;прийти &nbsp;на &nbsp;Апенніни, &nbsp;— &nbsp;<br>\nвони &nbsp;у &nbsp;цих &nbsp;краях &nbsp;тут &nbsp;прижились. &nbsp;<br>\n<br>\nЇх &nbsp;різні &nbsp;вітки &nbsp;мали &nbsp;різні &nbsp;назви &nbsp;— &nbsp;<br>\nлелеги, &nbsp;тірсагети &nbsp;і &nbsp;пелазги. &nbsp;А &nbsp;згодом &nbsp;тих, &nbsp;що &nbsp;у &nbsp;степах &nbsp;зостались, &nbsp;<br>\nназвали &nbsp;скити, &nbsp;бо &nbsp;вони &nbsp;скитались. &nbsp;<br>\n<br>\nЩе &nbsp;й &nbsp;інші &nbsp;є &nbsp;гіпотези &nbsp;і &nbsp;версії &nbsp;— &nbsp;<br>\nщо &nbsp;бог &nbsp;Папай &nbsp;був &nbsp;скіфам &nbsp;праотець, &nbsp;<br>\nщо &nbsp;ніби &nbsp;скіфи &nbsp;— &nbsp;вихідці &nbsp;із &nbsp;Персії, &nbsp;<br>\nтут &nbsp;корінний &nbsp;лиш &nbsp;коник-стрибунець. &nbsp;<br>\n<br>\nЩо &nbsp;як &nbsp;прийшли &nbsp;із &nbsp;хмарами &nbsp;наопашки &nbsp;<br>\nу &nbsp;кіммерійське &nbsp;царство &nbsp;степове, &nbsp;<br>\nто &nbsp;так &nbsp;і &nbsp;йшли &nbsp;тисячоліття &nbsp;попаски, &nbsp;<br>\nжиття &nbsp;вели &nbsp;номадне, &nbsp;кочове. &nbsp;<br>\n<br>\nЛишилось &nbsp;тільки &nbsp;розвести &nbsp;руками &nbsp;<br>\nна &nbsp;всі &nbsp;степи &nbsp;аж &nbsp;по &nbsp;Великий &nbsp;Луг. &nbsp;<br>\nЯкщо &nbsp;вони &nbsp;були &nbsp;кочівниками, &nbsp;— &nbsp;<br>\nнавіщо &nbsp;ж &nbsp;їм &nbsp;потрібен &nbsp;був &nbsp;той &nbsp;плуг? &nbsp;<br>\n<br>\nХто &nbsp;каже &nbsp;— &nbsp;скіфи, &nbsp;хто &nbsp;їх &nbsp;зве &nbsp;— &nbsp;сколоти. &nbsp;<br>\nХто &nbsp;каже &nbsp;що, &nbsp;залежно &nbsp;від &nbsp;мети. &nbsp;<br>\nА &nbsp;наше &nbsp;діло &nbsp;— &nbsp;все &nbsp;це &nbsp;прополоти, &nbsp;<br>\nаби &nbsp;хоч &nbsp;крихту &nbsp;істини &nbsp;знайти. &nbsp;<br>\n<br>\nСпитати &nbsp;мудрих, &nbsp;зазирнути &nbsp;в &nbsp;Лету, &nbsp;<br>\nхто, &nbsp;що &nbsp;й &nbsp;коли &nbsp;казав &nbsp;про &nbsp;цей &nbsp;народ &nbsp;— &nbsp;<br>\nПлутарх, &nbsp;Страбон &nbsp;і &nbsp;Гекатей &nbsp;з &nbsp;Мілету, &nbsp;<br>\nале &nbsp;найбільше, &nbsp;звісно, &nbsp;Геродот. &nbsp;<br>\n<br>\nПобувши &nbsp;скрізь &nbsp;— &nbsp;од &nbsp;Фів &nbsp;до &nbsp;Чортомлика &nbsp;<br>\nі &nbsp;написавши &nbsp;кільканадцять &nbsp;книг, &nbsp;<br>\nвін &nbsp;так &nbsp;сказав, &nbsp;що &nbsp;Скіфія &nbsp;— &nbsp;велика, &nbsp;<br>\nале &nbsp;не &nbsp;всі &nbsp;там &nbsp;скіфи &nbsp;серед &nbsp;них. &nbsp;<br>\n<br>\nБули &nbsp;номади &nbsp;— &nbsp;скіфи &nbsp;кочові. &nbsp;<br>\nТовар &nbsp;свій &nbsp;пасли &nbsp;десь &nbsp;там &nbsp;аж &nbsp;до &nbsp;Криму, &nbsp;<br>\nпрогравши &nbsp;на &nbsp;співучій &nbsp;тятиві &nbsp;<br>\nісторію, &nbsp;тепер &nbsp;вже &nbsp;недозриму. &nbsp;<br>\n<br>\nЖили &nbsp;як &nbsp;степ, &nbsp;обличчям &nbsp;до &nbsp;небес. &nbsp;<br>\nУзимку &nbsp;мерзли, &nbsp;кутались &nbsp;в &nbsp;бушлати. &nbsp;<br>\n<br>\nА &nbsp;по &nbsp;Дніпру, &nbsp;де &nbsp;нині &nbsp;Дніпрогес, &nbsp;<br>\nжили &nbsp;вже &nbsp;царські &nbsp;скіфи &nbsp;— &nbsp;паралати. &nbsp;<br>\n<br>\nСам &nbsp;цар, &nbsp;і &nbsp;члени &nbsp;царської &nbsp;родини, &nbsp;<br>\nі &nbsp;скіфи &nbsp;царські &nbsp;— &nbsp;ті &nbsp;жили &nbsp;у &nbsp;Геррах. &nbsp;<br>\n<br>\nСуміжно &nbsp;десь, &nbsp;в &nbsp;лісах, &nbsp;жили &nbsp;будини, &nbsp;<br>\nбобрів &nbsp;ловили &nbsp;в &nbsp;лісових &nbsp;озерах. &nbsp;<br>\n<br>\nВ &nbsp;сусідство &nbsp;їм &nbsp;вклинилися &nbsp;гелони, &nbsp;<br>\nщо &nbsp;мали &nbsp;місто &nbsp;на &nbsp;дубових &nbsp;брамах, &nbsp;<br>\nсади, &nbsp;городи, &nbsp;стріхи &nbsp;із &nbsp;соломи &nbsp;<br>\nі &nbsp;дерев’яні &nbsp;статуї &nbsp;у &nbsp;храмах. &nbsp;<br>\n<br>\nНа &nbsp;північ &nbsp;— &nbsp;неври, &nbsp;де &nbsp;тепер &nbsp;Полісся. &nbsp;<br>\nТоді &nbsp;вважав &nbsp;їх &nbsp;дехто &nbsp;чаклунами. &nbsp;<br>\nВіки &nbsp;ішли, &nbsp;народ &nbsp;не &nbsp;перевівся, &nbsp;<br>\nі &nbsp;врешті-решт &nbsp;вони &nbsp;зробились &nbsp;нами. &nbsp;<br>\n<br>\nБули &nbsp;ще &nbsp;й &nbsp;інші &nbsp;там &nbsp;аборигени. &nbsp;<br>\nЦе &nbsp;може &nbsp;буть &nbsp;віднесене &nbsp;до &nbsp;збігів, &nbsp;<br>\nале &nbsp;меланхолійні &nbsp;меланхлени &nbsp;<br>\nвдягали &nbsp;чорне, &nbsp;— &nbsp;там &nbsp;тепер &nbsp;Чернігів. &nbsp;<br>\n<br>\nДе &nbsp;на &nbsp;хребтах &nbsp;смарагдові &nbsp;попони, &nbsp;<br>\nв &nbsp;сугір’ях &nbsp;— &nbsp;агафірси &nbsp;золоті, &nbsp;<br>\nнарод, &nbsp;котрий &nbsp;співав &nbsp;свої &nbsp;закони, &nbsp;<br>\nщоб &nbsp;не &nbsp;забути &nbsp;жодної &nbsp;статті. &nbsp;<br>\n<br>\nВідлом &nbsp;фракійців &nbsp;— &nbsp;гети, &nbsp;зазбручани, &nbsp;<br>\nі &nbsp;ті, &nbsp;що &nbsp;в &nbsp;придунайських &nbsp;ареалах, &nbsp;<br>\nна &nbsp;ворога &nbsp;виходили &nbsp;з &nbsp;мечами, &nbsp;<br>\nа &nbsp;йшли &nbsp;із &nbsp;миром &nbsp;— &nbsp;грали &nbsp;на &nbsp;цимбалах. &nbsp;<br>\n<br>\nНа &nbsp;півдні &nbsp;— &nbsp;таври, &nbsp;бавились &nbsp;розбоєм. &nbsp;<br>\nТуди &nbsp;на &nbsp;схід, &nbsp;за &nbsp;Доном, &nbsp;савромати &nbsp;— &nbsp;<br>\nнащадки &nbsp;скіфо-амазонських &nbsp;воєн, &nbsp;— &nbsp;<br>\nтаки &nbsp;вдалось &nbsp;тих &nbsp;фурій &nbsp;уламати. &nbsp;<br>\n<br>\nІ &nbsp;далі &nbsp;там &nbsp;— &nbsp;де &nbsp;сіяли, &nbsp;де &nbsp;пасли, &nbsp;<br>\nнароди &nbsp;із &nbsp;околичних &nbsp;безмеж &nbsp;— &nbsp;<br>\nсармати, &nbsp;фіссагети, &nbsp;арімпаси &nbsp;<br>\nі &nbsp;люди &nbsp;з &nbsp;бурштинових &nbsp;узбереж. &nbsp;<br>\n<br>\nОце &nbsp;такі &nbsp;у &nbsp;Скіфії &nbsp;сусіди. &nbsp;<br>\nСама &nbsp;ж &nbsp;вони &nbsp;складалася &nbsp;із &nbsp;кого? &nbsp;<br>\nЖили &nbsp;прекраснокінні &nbsp;калліпіди &nbsp;<br>\nнайближче &nbsp;десь &nbsp;до &nbsp;берега &nbsp;морського. &nbsp;<br>\n<br>\nА &nbsp;вище &nbsp;там, &nbsp;за &nbsp;їхньою &nbsp;землею, &nbsp;<br>\nжили &nbsp;стрункі, &nbsp;смагляві &nbsp;алазони. &nbsp;<br>\nКазковий &nbsp;ліс, &nbsp;урочище &nbsp;Гілею, &nbsp;<br>\nшукати &nbsp;в &nbsp;плавнях, &nbsp;певно, &nbsp;є &nbsp;резони. &nbsp;<br>\n<br>\nПонад &nbsp;Дніпром &nbsp;жили &nbsp;все &nbsp;хлібороби, &nbsp;<br>\nщо &nbsp;звав &nbsp;їх &nbsp;Геродот &nbsp;— &nbsp;борисфеніти. &nbsp;<br>\nБули &nbsp;людьми &nbsp;не &nbsp;східної &nbsp;подоби, &nbsp;<br>\nлишили &nbsp;голос &nbsp;у &nbsp;віках &nbsp;дзвеніти. &nbsp;<br>\n<br>\nХліб &nbsp;на &nbsp;Побужжі &nbsp;сіяли &nbsp;на &nbsp;продаж, &nbsp;<br>\nтих &nbsp;скіфів &nbsp;називали &nbsp;орачами. &nbsp;<br>\nІ &nbsp;далі &nbsp;теж &nbsp;була &nbsp;б &nbsp;цікава &nbsp;подорож &nbsp;— &nbsp;<br>\nтам, &nbsp;де &nbsp;Волинь, &nbsp;Поділля, &nbsp;галичани. &nbsp;<br>\n<br>\nАле &nbsp;чому &nbsp;на &nbsp;землях &nbsp;цих, &nbsp;де &nbsp;Київ, &nbsp;<br>\nіще &nbsp;до &nbsp;літописних &nbsp;лихоліть, &nbsp;<br>\nтак &nbsp;наче &nbsp;нам &nbsp;хто &nbsp;чорну &nbsp;дірку &nbsp;виїв &nbsp;<br>\nу &nbsp;історичній &nbsp;пам’яті &nbsp;століть? &nbsp;<br>\n<br>\nЩо &nbsp;тут &nbsp;було, &nbsp;сам &nbsp;Геродот &nbsp;не &nbsp;знає. &nbsp;<br>\nВін &nbsp;тільки &nbsp;твердить, &nbsp;що &nbsp;за &nbsp;тих &nbsp;часів &nbsp;<br>\nкордон &nbsp;ішов &nbsp;від &nbsp;Дону &nbsp;до &nbsp;Дунаю, &nbsp;<br>\nвід &nbsp;моря &nbsp;аж &nbsp;до &nbsp;прип’ятських &nbsp;лісів. &nbsp;<br>\n<br>\nЧи &nbsp;все &nbsp;це &nbsp;разом &nbsp;— &nbsp;Скіфія &nbsp;і &nbsp;скіфи, &nbsp;<br>\nі &nbsp;кочові, &nbsp;й &nbsp;осілі, &nbsp;й &nbsp;паралати? &nbsp;<br>\nКрізь &nbsp;домисли, &nbsp;і &nbsp;вимисли, &nbsp;і &nbsp;міфи, &nbsp;<br>\nо, &nbsp;як &nbsp;її &nbsp;нелегко &nbsp;угадати! &nbsp;<br>\n<br>\nБув &nbsp;Геродот &nbsp;в &nbsp;історії &nbsp;Монбланом. &nbsp;<br>\nБагато &nbsp;знав &nbsp;кривавих &nbsp;епопей. &nbsp;<br>\nТа &nbsp;Віслу &nbsp;звав &nbsp;по-грецьки &nbsp;— &nbsp;Ериданом, &nbsp;<br>\nСвяті &nbsp;Шляхи &nbsp;у &nbsp;нього &nbsp;— &nbsp;Ексампей. &nbsp;<br>\n<br>\nВін &nbsp;тут &nbsp;бував &nbsp;— &nbsp;і &nbsp;в &nbsp;Геррах, &nbsp;і &nbsp;в &nbsp;Гілеї, &nbsp;<br>\nзнав &nbsp;ріки &nbsp;— &nbsp;Герр, &nbsp;Тірас &nbsp;і &nbsp;Танаїс. &nbsp;<br>\nІ &nbsp;під &nbsp;свої &nbsp;античні &nbsp;пропілеї &nbsp;<br>\nвсе &nbsp;у &nbsp;своїй &nbsp;транскрипції &nbsp;приніс. &nbsp;<br>\n<br>\nІшов &nbsp;у &nbsp;мандри &nbsp;у &nbsp;період &nbsp;літній, &nbsp;<br>\nде &nbsp;на &nbsp;волах, &nbsp;де &nbsp;пішки, &nbsp;де &nbsp;човном. &nbsp;<br>\nТоді &nbsp;був &nbsp;скіфський &nbsp;цар &nbsp;неповнолітній, &nbsp;<br>\nа &nbsp;він &nbsp;знайомий &nbsp;був &nbsp;з &nbsp;опікуном. &nbsp;<br>\n<br>\nЗнав &nbsp;городища, &nbsp;і &nbsp;степи, &nbsp;і &nbsp;плавні. &nbsp;<br>\nЧув &nbsp;цілий &nbsp;хор &nbsp;людських &nbsp;різноголось. &nbsp;<br>\nТа &nbsp;вище, &nbsp;де &nbsp;Дніпро &nbsp;не &nbsp;судноплавний, &nbsp;<br>\nі &nbsp;Геродоту &nbsp;буть &nbsp;не &nbsp;довелось. &nbsp;<br>\n<br>\nВіки &nbsp;мовчать. &nbsp;Душа &nbsp;не &nbsp;б’є &nbsp;на &nbsp;сполох. &nbsp;<br>\nПорожніх &nbsp;слів &nbsp;намножилась &nbsp;лушпа. &nbsp;<br>\nІ &nbsp;тільки &nbsp;час &nbsp;від &nbsp;часу &nbsp;археолог &nbsp;<br>\nякесь &nbsp;віконце &nbsp;в &nbsp;правду &nbsp;прокопа. &nbsp;<br>\n<br>\nНаука &nbsp;вглиб, &nbsp;і &nbsp;праця &nbsp;титанічна. &nbsp;<br>\nЗагадка, &nbsp;не &nbsp;розгадана &nbsp;здавен, &nbsp;— &nbsp;<br>\nчи &nbsp;це &nbsp;була &nbsp;експансія &nbsp;етнічна, &nbsp;<br>\nчи &nbsp;це &nbsp;союз &nbsp;споріднених &nbsp;племен? &nbsp;<br>\n<br>\nЦе &nbsp;люд &nbsp;місцевий &nbsp;чи &nbsp;це &nbsp;люди &nbsp;східні, &nbsp;— &nbsp;<br>\nу &nbsp;цьому &nbsp;вчені &nbsp;теж &nbsp;неоднозгідні. &nbsp;<br>\n<br>\nТа &nbsp;тільки &nbsp;хто &nbsp;б &nbsp;на &nbsp;чому &nbsp;не &nbsp;спинився, &nbsp;<br>\nяких &nbsp;припущень &nbsp;ми &nbsp;б &nbsp;не &nbsp;спорудили, &nbsp;— &nbsp;<br>\n<br>\nколи &nbsp;цим &nbsp;горам &nbsp;Київ &nbsp;ще &nbsp;й &nbsp;не &nbsp;снився, &nbsp;<br>\nтут &nbsp;люди &nbsp;вже &nbsp;на &nbsp;мамонта &nbsp;ходили. &nbsp;<br>\n<br>\nКоли &nbsp;в &nbsp;лісах &nbsp;ревли &nbsp;іще &nbsp;буй-тури, &nbsp;— &nbsp;<br>\n<br>\nДажбогу &nbsp;сонце &nbsp;приміряло &nbsp;німб, &nbsp;<br>\nі &nbsp;люди &nbsp;чорноліської &nbsp;культури &nbsp;<br>\nжили, &nbsp;співали, &nbsp;сіяли &nbsp;свій &nbsp;хліб. &nbsp;<br>\n<br>\nЯкі &nbsp;б &nbsp;тут &nbsp;не &nbsp;були &nbsp;стовпотворіння, &nbsp;<br>\nхто &nbsp;б &nbsp;звідки &nbsp;не &nbsp;накочував &nbsp;сюди, &nbsp;<br>\nа &nbsp;люд &nbsp;був &nbsp;корінний &nbsp;тут, &nbsp;бо &nbsp;коріння &nbsp;<br>\nв &nbsp;такому &nbsp;грунті &nbsp;глибоко &nbsp;сидить. &nbsp;<br>\n<br>\nТут &nbsp;землі &nbsp;щедрі. &nbsp;Тут &nbsp;річок &nbsp;без &nbsp;ліку. &nbsp;<br>\nВсіляки &nbsp;руди &nbsp;в &nbsp;надрах &nbsp;залягли. &nbsp;<br>\nІ &nbsp;через &nbsp;те &nbsp;отак &nbsp;тут &nbsp;споконвіку &nbsp;— &nbsp;<br>\nжиття &nbsp;і &nbsp;смерть &nbsp;на &nbsp;відстані &nbsp;стріли. &nbsp;<br>\n<br>\nЯкі &nbsp;тут &nbsp;не &nbsp;прокочувались &nbsp;орди! &nbsp;<br>\nЯка &nbsp;пройшла &nbsp;по &nbsp;землях &nbsp;цих &nbsp;біда! &nbsp;<br>\nМечем &nbsp;і &nbsp;кров’ю &nbsp;писані &nbsp;кросворди &nbsp;<br>\nніхто &nbsp;уже &nbsp;повік &nbsp;не &nbsp;розгада. &nbsp;<br>\n<br>\nНемає &nbsp;дат, &nbsp;немає &nbsp;фактів &nbsp;голих, &nbsp;<br>\nусе &nbsp;дійшло &nbsp;у &nbsp;вимірах &nbsp;легенд. &nbsp;<br>\nАле &nbsp;в &nbsp;курганах &nbsp;скіфських &nbsp;— &nbsp;не &nbsp;монголи. &nbsp;<br>\nНа &nbsp;пекторалі &nbsp;— &nbsp;теж &nbsp;не &nbsp;Орієнт. &nbsp;<br>\n<br>\nПовірить &nbsp;можна &nbsp;в &nbsp;будь-яку &nbsp;легенду. &nbsp;<br>\nТеорій &nbsp;напридумувать &nbsp;за &nbsp;трьох. &nbsp;<br>\n<br>\nНе &nbsp;можна &nbsp;брати &nbsp;істину &nbsp;в &nbsp;аренду &nbsp;<br>\nі &nbsp;сіяти &nbsp;на &nbsp;ній &nbsp;чортополох. &nbsp;<br>\n<br>\nВ &nbsp;цілому &nbsp;ж &nbsp;скіфи &nbsp;— &nbsp;воїни, &nbsp;мужі, &nbsp;<br>\nходили &nbsp;в &nbsp;битви, &nbsp;а &nbsp;не &nbsp;в &nbsp;грабежі. &nbsp;<br>\nІ &nbsp;хоч &nbsp;було &nbsp;в &nbsp;них &nbsp;війська &nbsp;не &nbsp;мільйон, &nbsp;<br>\nне &nbsp;переміг &nbsp;їх &nbsp;сам &nbsp;Зопіріон. &nbsp;<br>\n<br>\nХоча &nbsp;був &nbsp;ласий &nbsp;до &nbsp;таких &nbsp;земель, &nbsp;<br>\nщоб &nbsp;їх &nbsp;перетворити &nbsp;на &nbsp;колонії, &nbsp;<br>\nне &nbsp;той &nbsp;Пилип, &nbsp;що &nbsp;з &nbsp;конопель, &nbsp;<br>\nа &nbsp;той &nbsp;Філіпп, &nbsp;що &nbsp;з &nbsp;Македонії. &nbsp;<br>\n<br>\nПерсидський &nbsp;цар, &nbsp;скоривши &nbsp;Вавілон, &nbsp;<br>\nпішов &nbsp;на &nbsp;них, &nbsp;— &nbsp;це &nbsp;був &nbsp;могутній &nbsp;Дарій. &nbsp;<br>\nПовівши &nbsp;військо &nbsp;степом &nbsp;напролом, &nbsp;<br>\nза &nbsp;тиждень &nbsp;був &nbsp;готовий &nbsp;на &nbsp;гербарій. &nbsp;<br>\n<br>\nНа &nbsp;цей &nbsp;раз &nbsp;скіфи &nbsp;одступали, &nbsp;<br>\nбо &nbsp;ворогів &nbsp;було &nbsp;як &nbsp;мли. &nbsp;<br>\nКовтнули &nbsp;Дарія &nbsp;степами, &nbsp;<br>\nа &nbsp;потім &nbsp;вроздріб &nbsp;потовкли. &nbsp;<br>\n<br>\nБули &nbsp;в &nbsp;бою &nbsp;несамовиті. &nbsp;<br>\nНосили &nbsp;панцирі &nbsp;і &nbsp;світи. &nbsp;<br>\nНа &nbsp;литках &nbsp;поножі &nbsp;ольвійські, &nbsp;<br>\nшоломи &nbsp;часом &nbsp;іллірійські. &nbsp;<br>\n<br>\nВарили &nbsp;бринзу. &nbsp;Ждали &nbsp;паші. &nbsp;<br>\nПо &nbsp;сіль &nbsp;ходили &nbsp;в &nbsp;той &nbsp;же &nbsp;Крим. &nbsp;<br>\nА &nbsp;хто &nbsp;з &nbsp;одної &nbsp;випив &nbsp;чаші, &nbsp;<br>\nтой &nbsp;був &nbsp;навіки &nbsp;побратим. &nbsp;<br>\n<br>\nЩоб &nbsp;з’ясувати &nbsp;справи &nbsp;всі &nbsp;ці &nbsp;дальні, &nbsp;<br>\nсимволіці &nbsp;належне &nbsp;віддамо. &nbsp;<br>\nПоглибивши &nbsp;контрасти &nbsp;соціальні, &nbsp;<br>\nїм &nbsp;з &nbsp;неба &nbsp;впало &nbsp;також &nbsp;і &nbsp;ярмо. &nbsp;<br>\n<br>\nХто &nbsp;мав &nbsp;худоби &nbsp;тисячу &nbsp;голів, &nbsp;<br>\nа &nbsp;хто &nbsp;плуганивсь &nbsp;парою &nbsp;волів. &nbsp;<br>\n<br>\nБули &nbsp;й &nbsp;раби. &nbsp;Рабами &nbsp;торгували. &nbsp;<br>\nІ &nbsp;серед &nbsp;них &nbsp;філософи &nbsp;бували. &nbsp;<br>\nНаприклад, &nbsp;Біон &nbsp;був &nbsp;Бористеніт, &nbsp;<br>\nкотрий &nbsp;любив &nbsp;на &nbsp;площі &nbsp;гомоніть. &nbsp;<br>\nІ &nbsp;він &nbsp;був &nbsp;раб, &nbsp;і &nbsp;батько &nbsp;був &nbsp;рабом, &nbsp;<br>\nі &nbsp;довелось &nbsp;нелегко &nbsp;їм &nbsp;обом. &nbsp;<br>\n<br>\nВ &nbsp;порту &nbsp;почавши &nbsp;із &nbsp;соління &nbsp;риби, &nbsp;<br>\nвін &nbsp;був &nbsp;засновник &nbsp;жанру &nbsp;діатриби. &nbsp;<br>\n<br>\nВтонули &nbsp;в &nbsp;часі &nbsp;імена &nbsp;митців, &nbsp;<br>\nі &nbsp;те &nbsp;ім’я, &nbsp;що &nbsp;мало &nbsp;буть &nbsp;крилатим. &nbsp;<br>\n<br>\nКолись &nbsp;було &nbsp;сім &nbsp;грецьких &nbsp;мудреців &nbsp;— &nbsp;<br>\nз &nbsp;них &nbsp;Анахарс &nbsp;був &nbsp;скіфом, &nbsp;паралатом. &nbsp;<br>\n<br>\nПро &nbsp;скіфів &nbsp;добре &nbsp;згадував &nbsp;Есхіл. &nbsp;<br>\nВ &nbsp;Гомера &nbsp;є, &nbsp;що &nbsp;скіфи &nbsp;— &nbsp;справедливі. &nbsp;<br>\nВ &nbsp;цьому &nbsp;краю &nbsp;царів &nbsp;і &nbsp;пастухів &nbsp;<br>\nсуворі &nbsp;люди, &nbsp;горді &nbsp;і &nbsp;вродливі. &nbsp;<br>\n<br>\nЛюбили &nbsp;степ, &nbsp;і &nbsp;волю, &nbsp;і &nbsp;пісні. &nbsp;<br>\nПриносили &nbsp;присягу &nbsp;при &nbsp;вогні. &nbsp;<br>\n<br>\nСтріляли &nbsp;з &nbsp;лука, &nbsp;билися &nbsp;мечами. &nbsp;<br>\nЗі &nbsp;списа &nbsp;їли &nbsp;здимлений &nbsp;шашлик. &nbsp;<br>\nНедаром &nbsp;\"скіф\" &nbsp;колись &nbsp;і &nbsp;означало &nbsp;— &nbsp;<br>\nсуворий, &nbsp;грізний, &nbsp;воїн-степовик. &nbsp;<br>\n<br>\nПослів &nbsp;приймали &nbsp;закордонних. &nbsp;<br>\nЦарівен &nbsp;видавали &nbsp;за &nbsp;моря. &nbsp;<br>\nТакож &nbsp;дочка &nbsp;царя &nbsp;Ассаргадона &nbsp;<br>\nбула &nbsp;жоною &nbsp;скіфського &nbsp;царя. &nbsp;<br>\n<br>\nПрибувши &nbsp;на &nbsp;тодішній &nbsp;бригантині, &nbsp;<br>\nв &nbsp;часи &nbsp;непримиренних &nbsp;ворожнеч, &nbsp;<br>\nвона &nbsp;йому, &nbsp;крім &nbsp;посагу &nbsp;у &nbsp;скрині, &nbsp;<br>\nвезла &nbsp;од &nbsp;батька &nbsp;ассірійський &nbsp;меч. &nbsp;<br>\n<br>\nТому &nbsp;природно, &nbsp;що &nbsp;сусідній &nbsp;грек &nbsp;<br>\nне &nbsp;хтів &nbsp;би &nbsp;з &nbsp;ними &nbsp;розбивати &nbsp;глек. &nbsp;<br>\n<br>\nВід &nbsp;цього &nbsp;мав &nbsp;прибутки &nbsp;немалі. &nbsp;<br>\nТорги &nbsp;були &nbsp;йому &nbsp;безперешкодні. &nbsp;<br>\nБо &nbsp;амфори, &nbsp;прикопані &nbsp;в &nbsp;землі, &nbsp;<br>\nтримали &nbsp;довго &nbsp;вина &nbsp;прохолодні. &nbsp;<br>\n<br>\nВін &nbsp;тут &nbsp;бував &nbsp;не &nbsp;раз &nbsp;уже &nbsp;й &nbsp;не &nbsp;два. &nbsp;<br>\nБазари &nbsp;знав &nbsp;— &nbsp;що &nbsp;де &nbsp;почім &nbsp;і &nbsp;скільки. &nbsp;<br>\nВже &nbsp;навіть &nbsp;вивчив &nbsp;деякі &nbsp;слова &nbsp;— &nbsp;<br>\nяк &nbsp;буде &nbsp;\"хліб\" &nbsp;і &nbsp;\"здрастуйте\" &nbsp;по-скіфськи. &nbsp;<br>\n<br>\nГрек &nbsp;знав &nbsp;своє &nbsp;купецьке &nbsp;ремесло. &nbsp;<br>\nМіг &nbsp;одурити &nbsp;скіфа, &nbsp;не &nbsp;без &nbsp;того. &nbsp;<br>\nНа &nbsp;древі &nbsp;рік, &nbsp;що &nbsp;в &nbsp;море &nbsp;проросло, &nbsp;<br>\nчув &nbsp;шурхіт &nbsp;листя &nbsp;срібно-золотого. &nbsp;<br>\n<br>\nАле &nbsp;ж &nbsp;у &nbsp;них &nbsp;товарів &nbsp;тут &nbsp;завізно. &nbsp;<br>\nВсе &nbsp;далі &nbsp;й &nbsp;далі &nbsp;гнав &nbsp;його &nbsp;зюйд-вест. &nbsp;<br>\nВін &nbsp;навіть &nbsp;бачив, &nbsp;як &nbsp;кував &nbsp;залізо &nbsp;<br>\nу &nbsp;скіфів &nbsp;царських &nbsp;велетень &nbsp;Гефест. &nbsp;<br>\n<br>\nУ &nbsp;них &nbsp;є &nbsp;все &nbsp;— &nbsp;пшениця, &nbsp;хутро, &nbsp;вовна, &nbsp;<br>\nі &nbsp;риба, &nbsp;й &nbsp;мед, &nbsp;і &nbsp;добрі &nbsp;води &nbsp;рік. &nbsp;<br>\nВторгує &nbsp;грек, &nbsp;і &nbsp;подорож &nbsp;чудовна, &nbsp;<br>\nі &nbsp;є &nbsp;про &nbsp;що &nbsp;розказувать &nbsp;весь &nbsp;вік. &nbsp;<br>\n<br>\nБо &nbsp;як, &nbsp;було, &nbsp;він &nbsp;вернеться &nbsp;додому, &nbsp;<br>\nта &nbsp;як &nbsp;накличе &nbsp;всіх &nbsp;на &nbsp;рибу &nbsp;з &nbsp;Дону, &nbsp;<br>\nта &nbsp;як &nbsp;розкаже &nbsp;про &nbsp;свої &nbsp;пригоди &nbsp;— &nbsp;<br>\nсусіди &nbsp;всі &nbsp;дивуються &nbsp;три &nbsp;годи. &nbsp;<br>\n<br>\nХоч, &nbsp;звісно, &nbsp;йшлось &nbsp;не &nbsp;про &nbsp;облогу &nbsp;Трої, &nbsp;<br>\nі &nbsp;він &nbsp;купець, &nbsp;а &nbsp;зовсім &nbsp;не &nbsp;герой. &nbsp;<br>\nАле &nbsp;якби &nbsp;так &nbsp;рясно &nbsp;на &nbsp;героя, &nbsp;<br>\nто &nbsp;вже &nbsp;б &nbsp;давно &nbsp;не &nbsp;вистачило &nbsp;Трой. &nbsp;<br>\n<br>\nЙого &nbsp;грекиня &nbsp;теж &nbsp;не &nbsp;Пенелопа &nbsp;<br>\nі &nbsp;не &nbsp;чекала &nbsp;воїна &nbsp;з &nbsp;боїв. &nbsp;<br>\nНе &nbsp;бачив &nbsp;він &nbsp;кикона &nbsp;і &nbsp;киклопа &nbsp;<br>\nі &nbsp;в &nbsp;лотофагів &nbsp;лотоса &nbsp;не &nbsp;їв. &nbsp;<br>\n<br>\nАле &nbsp;він &nbsp;теж &nbsp;не &nbsp;так &nbsp;собі &nbsp;гречин, &nbsp;<br>\nхоч &nbsp;взяв &nbsp;за &nbsp;душу &nbsp;невідомо &nbsp;й &nbsp;чим. &nbsp;<br>\n<br>\nЧи &nbsp;що &nbsp;пролежав &nbsp;два &nbsp;тисячоліття? &nbsp;<br>\nЧи &nbsp;що &nbsp;на &nbsp;міф &nbsp;давно &nbsp;вже &nbsp;неполіття? &nbsp;<br>\n<br>\nЧи &nbsp;що &nbsp;не &nbsp;простий, &nbsp;а &nbsp;Ольвійський &nbsp;гість &nbsp;<br>\nхоч &nbsp;дещицю &nbsp;про &nbsp;скіфів &nbsp;розповість. &nbsp;<br>\n<br>\nОт &nbsp;грек &nbsp;пливе &nbsp;і &nbsp;просто &nbsp;з &nbsp;інтересу, &nbsp;<br>\nбувало, &nbsp;зійде, &nbsp;глипне &nbsp;в &nbsp;далину. &nbsp;<br>\nВівтар &nbsp;жертовний &nbsp;богові &nbsp;Аресу &nbsp;<br>\nтакий &nbsp;там &nbsp;скіфи &nbsp;возвели, &nbsp;що &nbsp;ну! &nbsp;<br>\n<br>\nБо &nbsp;ж &nbsp;бог &nbsp;Папай &nbsp;був &nbsp;мирний &nbsp;бог &nbsp;на &nbsp;світі. &nbsp;<br>\nВогонь &nbsp;домашній &nbsp;берегла &nbsp;Табіті. &nbsp;<br>\n<br>\nТакож &nbsp;красуня &nbsp;їхня, &nbsp;Аргімпаса, &nbsp;<br>\nна &nbsp;вечорницях &nbsp;била &nbsp;в &nbsp;тулумбаса. &nbsp;<br>\n<br>\nПастуший &nbsp;бог &nbsp;полохав &nbsp;перепілку, &nbsp;<br>\nз &nbsp;очеретини &nbsp;вирізав &nbsp;сопілку. &nbsp;<br>\n<br>\nА &nbsp;бог &nbsp;Арес &nbsp;був &nbsp;богом &nbsp;над &nbsp;богами, &nbsp;<br>\nбо &nbsp;світ &nbsp;кишів &nbsp;навколо &nbsp;ворогами. &nbsp;<br>\n<br>\nТож &nbsp;навезуть &nbsp;возів &nbsp;стонадцять &nbsp;хмизу, &nbsp;<br>\nввіткнуть &nbsp;меча &nbsp;та &nbsp;як &nbsp;підпалять &nbsp;знизу! &nbsp;— &nbsp;<br>\nаж &nbsp;гуготить &nbsp;багаття &nbsp;до &nbsp;небес. &nbsp;<br>\nНепереможний &nbsp;скіфський &nbsp;бог &nbsp;Арес! &nbsp;— &nbsp;<br>\nщо &nbsp;в &nbsp;тім &nbsp;вогні &nbsp;присутній &nbsp;був &nbsp;як &nbsp;знак &nbsp;— &nbsp;<br>\nкороткий &nbsp;меч, &nbsp;священний &nbsp;акинак. &nbsp;<br>\n<br>\nКолись &nbsp;до &nbsp;них &nbsp;жили &nbsp;тут &nbsp;кіммерійці, &nbsp;<br>\nті, &nbsp;що &nbsp;про &nbsp;них &nbsp;писав &nbsp;іще &nbsp;Гомер, &nbsp;<br>\nа &nbsp;щонайперш &nbsp;згадали &nbsp;ассірійці &nbsp;<br>\nв &nbsp;клинописах &nbsp;ще &nbsp;хтозна-яких &nbsp;ер. &nbsp;<br>\n<br>\nЦе &nbsp;був &nbsp;народ &nbsp;такої &nbsp;сили &nbsp;й &nbsp;гарту, &nbsp;<br>\nщо &nbsp;їх &nbsp;ніхто &nbsp;подужати &nbsp;не &nbsp;міг. &nbsp;<br>\nТрясли &nbsp;Ефес, &nbsp;ходили &nbsp;на &nbsp;Урарту, &nbsp;<br>\nвід &nbsp;них &nbsp;погиб &nbsp;і &nbsp;цар &nbsp;лідійський &nbsp;— &nbsp;Гіг. &nbsp;<br>\n<br>\nАле &nbsp;і &nbsp;їх &nbsp;довів &nbsp;чи &nbsp;не &nbsp;до &nbsp;стресу &nbsp;<br>\nвогонь &nbsp;жертовний &nbsp;богові &nbsp;Аресу. &nbsp;<br>\n<br>\nОт &nbsp;кіммерійці &nbsp;здумали &nbsp;прощатись, &nbsp;<br>\nнаслухані &nbsp;про &nbsp;скіфську &nbsp;силу &nbsp;й &nbsp;лють. &nbsp;<br>\nОдні &nbsp;вважали: &nbsp;— &nbsp;Треба &nbsp;захищатись! &nbsp;— &nbsp;<br>\nА &nbsp;другі: &nbsp;— &nbsp;Ні, &nbsp;вони &nbsp;нас &nbsp;переб’ють. &nbsp;<br>\n<br>\nОдні &nbsp;казали, &nbsp;що &nbsp;не &nbsp;ступить &nbsp;ворог, &nbsp;<br>\nщо &nbsp;треба &nbsp;землю &nbsp;захищать &nbsp;свою. &nbsp;<br>\nА &nbsp;другі: &nbsp;— &nbsp;Ет, &nbsp;ну &nbsp;що &nbsp;земний &nbsp;цей &nbsp;порох? &nbsp;<br>\nМи &nbsp;знайдем &nbsp;інший &nbsp;в &nbsp;іншому &nbsp;краю. &nbsp;<br>\n<br>\nВідтак &nbsp;дві &nbsp;групи, &nbsp;не &nbsp;дійшовши &nbsp;згоди, &nbsp;<br>\nзробились &nbsp;між &nbsp;собою &nbsp;антиподи. &nbsp;<br>\n<br>\nТа, &nbsp;зброю &nbsp;повихоплювавши &nbsp;з &nbsp;піхов, &nbsp;<br>\nсамі &nbsp;себе &nbsp;так &nbsp;встигли &nbsp;перебить, &nbsp;<br>\nщо &nbsp;як &nbsp;прийшли &nbsp;вже &nbsp;скіфи, &nbsp;то &nbsp;вже &nbsp;скіфам &nbsp;<br>\nбуло, &nbsp;по &nbsp;суті, &nbsp;нічого &nbsp;робить. &nbsp;<br>\n<br>\nЦе, &nbsp;може, &nbsp;правда, &nbsp;може, &nbsp;півлегенди, &nbsp;<br>\nщо &nbsp;має &nbsp;присмак &nbsp;крові &nbsp;й &nbsp;полину. &nbsp;<br>\nТак &nbsp;що &nbsp;такі &nbsp;й &nbsp;подібні &nbsp;прецеденти &nbsp;<br>\nвосходять &nbsp;ще &nbsp;в &nbsp;глибоку &nbsp;давнину. &nbsp;<br>\n<br>\nЛише &nbsp;прапам’ять &nbsp;долітає &nbsp;звідти, &nbsp;<br>\nперемиває &nbsp;золотий &nbsp;пісок. &nbsp;<br>\nБагато &nbsp;міг &nbsp;би &nbsp;розказати &nbsp;вітер, &nbsp;<br>\nале &nbsp;у &nbsp;вітру &nbsp;голос &nbsp;пересох… &nbsp;<br>\n<br>\nЄ &nbsp;тільки &nbsp;чутка &nbsp;(може, &nbsp;це &nbsp;й &nbsp;химера), &nbsp;<br>\nі &nbsp;є &nbsp;кут &nbsp;зору &nbsp;(може, &nbsp;й &nbsp;слушний &nbsp;кут), &nbsp;— &nbsp;<br>\nщо &nbsp;греки, &nbsp;начитавшися &nbsp;Гомера, &nbsp;<br>\nйого &nbsp;кіммерів &nbsp;поселили &nbsp;тут. &nbsp;<br>\n<br>\nНасправді &nbsp;ж &nbsp;тут &nbsp;на &nbsp;узбережжях &nbsp;Лети &nbsp;<br>\nне &nbsp;кіммерійці &nbsp;населяли &nbsp;край, &nbsp;<br>\nа &nbsp;перша &nbsp;людність &nbsp;тут &nbsp;була &nbsp;— &nbsp;таргети, &nbsp;<br>\nотож &nbsp;і &nbsp;пращур &nbsp;їхній &nbsp;— &nbsp;Таргітай. &nbsp;<br>\n<br>\nВін &nbsp;внук &nbsp;Дніпра &nbsp;і &nbsp;не &nbsp;прийшов &nbsp;нізвідки. &nbsp;<br>\nПроговорись, &nbsp;історіє &nbsp;німа! &nbsp;<br>\nМав &nbsp;трьох &nbsp;синів, &nbsp;від &nbsp;них &nbsp;три &nbsp;скіфські &nbsp;вітки, &nbsp;— &nbsp;<br>\nодна &nbsp;запанувала &nbsp;над &nbsp;всіма. &nbsp;<br>\n<br>\nА &nbsp;інші &nbsp;розселились &nbsp;до &nbsp;Дунаю. &nbsp;<br>\nЦе &nbsp;був &nbsp;тоді &nbsp;фракійський &nbsp;ареал. &nbsp;<br>\nДесь &nbsp;в &nbsp;тих &nbsp;краях, &nbsp;пізніше, &nbsp;у &nbsp;вигнанні &nbsp;<br>\nОвідій &nbsp;серед &nbsp;гетів &nbsp;зимував. &nbsp;<br>\n<br>\nШуміли &nbsp;там &nbsp;смерекові &nbsp;верхів’я, &nbsp;<br>\nі &nbsp;звіздарі &nbsp;вивчали &nbsp;біг &nbsp;планет. &nbsp;<br>\nОрфей, &nbsp;до &nbsp;речі, &nbsp;також &nbsp;був &nbsp;фракієць. &nbsp;<br>\nМожливо, &nbsp;дак, &nbsp;але, &nbsp;можливо, &nbsp;й &nbsp;гет. &nbsp;<br>\n<br>\nА &nbsp;грек &nbsp;пливе, &nbsp;а &nbsp;грек &nbsp;часу &nbsp;не &nbsp;гає, &nbsp;<br>\nі &nbsp;звідусіль &nbsp;на &nbsp;нього &nbsp;щось &nbsp;чигає. &nbsp;<br>\n<br>\nА &nbsp;на &nbsp;гречині &nbsp;макова &nbsp;сорочка, &nbsp;<br>\nще &nbsp;й &nbsp;чорний &nbsp;пояс, &nbsp;срібна &nbsp;оторочка. &nbsp;<br>\nОдна &nbsp;дріада, &nbsp;як &nbsp;сорочку &nbsp;прала, &nbsp;<br>\nтого &nbsp;гречина &nbsp;на &nbsp;три &nbsp;тижні &nbsp;вкрала. &nbsp;<br>\n<br>\nБули &nbsp;йому &nbsp;ще &nbsp;й &nbsp;гірші &nbsp;придибунки &nbsp;— &nbsp;<br>\nвовки, &nbsp;гієни, &nbsp;бійки &nbsp;і &nbsp;грабунки. &nbsp;<br>\n<br>\nБуло &nbsp;таке, &nbsp;що &nbsp;й &nbsp;згадувати &nbsp;страшно, &nbsp;<br>\nбо &nbsp;там &nbsp;у &nbsp;небі &nbsp;зоряно &nbsp;і &nbsp;пташно, &nbsp;<br>\nй &nbsp;кусаються, &nbsp;як &nbsp;люті &nbsp;упирі, &nbsp;<br>\nще &nbsp;кіммерійські &nbsp;комарі. &nbsp;<br>\n<br>\nВін &nbsp;також &nbsp;падав &nbsp;жертвою &nbsp;опінії, &nbsp;<br>\nщо &nbsp;він &nbsp;лазутчик &nbsp;декотрих &nbsp;земель. &nbsp;<br>\nЗа &nbsp;ним &nbsp;в &nbsp;степах &nbsp;погналися &nbsp;Еринії, &nbsp;<br>\nнатіпали &nbsp;із &nbsp;нього &nbsp;конопель. &nbsp;<br>\n<br>\nВже &nbsp;він &nbsp;вважав &nbsp;грекиню &nbsp;удовою, &nbsp;<br>\nволосся &nbsp;стало &nbsp;стовбула &nbsp;— &nbsp;<br>\n<br>\nцариця &nbsp;з &nbsp;гострою &nbsp;бровою &nbsp;<br>\nна &nbsp;нього &nbsp;оком &nbsp;повела. &nbsp;<br>\n<br>\nА &nbsp;вартові &nbsp;оружні, &nbsp;здоровецькі, &nbsp;<br>\nщось &nbsp;говорили &nbsp;не &nbsp;по-грецькі. &nbsp;<br>\n<br>\nНу, &nbsp;він, &nbsp;ту &nbsp;мову &nbsp;не &nbsp;вивчавши &nbsp;в &nbsp;книгах, &nbsp;<br>\nі &nbsp;так, &nbsp;і &nbsp;сяк &nbsp;пояснював &nbsp;на &nbsp;мигах. &nbsp;<br>\n<br>\nАле &nbsp;його &nbsp;там &nbsp;вислухали &nbsp;сухо. &nbsp;<br>\nПросив, &nbsp;благав &nbsp;— &nbsp;ніхто &nbsp;не &nbsp;довіря. &nbsp;<br>\nАж &nbsp;раптом &nbsp;хтось &nbsp;сказав &nbsp;там &nbsp;щось &nbsp;на &nbsp;вухо &nbsp;<br>\nопікуну &nbsp;маленького &nbsp;царя. &nbsp;<br>\n<br>\nМаленький &nbsp;цар &nbsp;підняв &nbsp;свої &nbsp;клейноди. &nbsp;<br>\nІ &nbsp;грека &nbsp;відпустили &nbsp;без &nbsp;ушкоди. &nbsp;<br>\n<br>\nГрек &nbsp;уклонився, &nbsp;дякуючи &nbsp;гречно. &nbsp;<br>\nСказав, &nbsp;що &nbsp;в &nbsp;жертву &nbsp;принесе &nbsp;бика. &nbsp;<br>\nА &nbsp;ще &nbsp;сказав, &nbsp;що &nbsp;хтів &nbsp;би &nbsp;доконечно &nbsp;<br>\nузнать &nbsp;ім’я &nbsp;свого &nbsp;рятівника. &nbsp;<br>\n<br>\nТой &nbsp;усміхнувся &nbsp;і &nbsp;сказав &nbsp;ласкаво, &nbsp;<br>\nще &nbsp;молодий, &nbsp;а &nbsp;вже &nbsp;був &nbsp;поліглот: &nbsp;<br>\n— &nbsp;Моє &nbsp;ім’я &nbsp;нічого &nbsp;вам &nbsp;не &nbsp;скаже. &nbsp;<br>\nЯ &nbsp;мандрівник. &nbsp;І &nbsp;звуся &nbsp;Геродот. &nbsp;<br>\n<br>\nТакі &nbsp;пригоди &nbsp;з &nbsp;греком &nbsp;тим &nbsp;бували &nbsp;<br>\nвід &nbsp;птаства, &nbsp;від &nbsp;людей &nbsp;і &nbsp;від &nbsp;вовків. &nbsp;<br>\nЧей &nbsp;тільки &nbsp;з &nbsp;торфу &nbsp;ще &nbsp;не &nbsp;добували, &nbsp;<br>\nдобудуть &nbsp;через &nbsp;двадцять &nbsp;п’ять &nbsp;віків. &nbsp;<br>\n<br>\nОт &nbsp;бідний &nbsp;грек! &nbsp;І &nbsp;треба &nbsp;ж &nbsp;було &nbsp;греку &nbsp;<br>\nтак &nbsp;наражать &nbsp;себе &nbsp;на &nbsp;небезпеку. &nbsp;<br>\nСидів &nbsp;би &nbsp;грек &nbsp;у &nbsp;хаті &nbsp;й &nbsp;коло &nbsp;хати, &nbsp;<br>\nпоміг &nbsp;би &nbsp;жінці &nbsp;діток &nbsp;колихати. &nbsp;<br>\nВставав &nbsp;би &nbsp;грек &nbsp;удосвіта &nbsp;в &nbsp;тумані, &nbsp;<br>\nловив &nbsp;бичків &nbsp;у &nbsp;Бузькому &nbsp;лимані. &nbsp;<br>\n<br>\nА &nbsp;він &nbsp;пливе. &nbsp;Йому &nbsp;іще &nbsp;далеко. &nbsp;<br>\nПливуть &nbsp;віки, &nbsp;а &nbsp;він &nbsp;пливе &nbsp;й &nbsp;собі. &nbsp;<br>\nПливе &nbsp;й &nbsp;пливе. &nbsp;— &nbsp;А &nbsp;ти &nbsp;ким &nbsp;був, &nbsp;лелеко? &nbsp;— &nbsp;<br>\nпитає &nbsp;грек &nbsp;лелеку &nbsp;на &nbsp;вербі. &nbsp;<br>\n<br>\nБо &nbsp;древній &nbsp;грек &nbsp;хоч &nbsp;віку &nbsp;й &nbsp;молодого, &nbsp;<br>\nа &nbsp;знав, &nbsp;що &nbsp;світ &nbsp;складається &nbsp;із &nbsp;див, &nbsp;<br>\nщо &nbsp;кожен &nbsp;є &nbsp;собою &nbsp;ненадовго, &nbsp;— &nbsp;<br>\nвсе &nbsp;хтось &nbsp;когось &nbsp;на &nbsp;щось &nbsp;перетворив. &nbsp;<br>\n<br>\nБогиня &nbsp;Еос, &nbsp;скориставши &nbsp;владу, &nbsp;— &nbsp;<br>\nсвого &nbsp;старого &nbsp;мужа &nbsp;на &nbsp;цикаду. &nbsp;<br>\n<br>\nСам &nbsp;Зевс &nbsp;— &nbsp;кохану, &nbsp;німфу &nbsp;чорноброву, &nbsp;<br>\nперетворив, &nbsp;пробачте, &nbsp;на &nbsp;корову. &nbsp;<br>\n<br>\nА &nbsp;та &nbsp;трава, &nbsp;що &nbsp;в &nbsp;пальцях &nbsp;розім’яти, &nbsp;<br>\nто &nbsp;буде &nbsp;пахощ &nbsp;дивний &nbsp;і &nbsp;терпкий, &nbsp;<br>\nто &nbsp;це &nbsp;ж &nbsp;Аїд &nbsp;перетворив &nbsp;у &nbsp;м’яту &nbsp;<br>\nсвою &nbsp;кохану &nbsp;Менту. &nbsp;Отакий. &nbsp;<br>\n<br>\nІ &nbsp;кожен &nbsp;камінь &nbsp;був &nbsp;колись &nbsp;створінням. &nbsp;<br>\nІ &nbsp;все &nbsp;живе &nbsp;і &nbsp;дихає. &nbsp;А &nbsp;он &nbsp;— &nbsp;<br>\nзадушена &nbsp;покрученим &nbsp;корінням, &nbsp;<br>\nкричить &nbsp;верба, &nbsp;як &nbsp;жрець &nbsp;Лаокоон. &nbsp;<br>\n<br>\nПрирода &nbsp;вся &nbsp;була &nbsp;жива &nbsp;для &nbsp;грека, &nbsp;<br>\nвін &nbsp;чув &nbsp;її, &nbsp;як &nbsp;землю &nbsp;чув &nbsp;Антей. &nbsp;<br>\n<br>\nУ &nbsp;наших &nbsp;предків &nbsp;був &nbsp;тотем &nbsp;— &nbsp;лелека. &nbsp;<br>\nЧи &nbsp;не &nbsp;тому &nbsp;і &nbsp;носить &nbsp;він &nbsp;дітей? &nbsp;<br>\n<br>\nЯкби &nbsp;лелека &nbsp;голосом &nbsp;озвався, &nbsp;<br>\nто &nbsp;грек, &nbsp;мабуть, &nbsp;не &nbsp;дуже &nbsp;б &nbsp;здивувався. &nbsp;<br>\n<br>\nА &nbsp;у &nbsp;Дніпрі &nbsp;що &nbsp;риба, &nbsp;то &nbsp;білуга. &nbsp;<br>\nЗварити &nbsp;юшку &nbsp;манять &nbsp;острівки. &nbsp;<br>\nВелике &nbsp;Сонце &nbsp;над &nbsp;Великим &nbsp;Лугом. &nbsp;<br>\nВеликий &nbsp;Сон &nbsp;Великої &nbsp;Ріки. &nbsp;<br>\n<br>\nПустельний &nbsp;простір, &nbsp;як &nbsp;душа &nbsp;без &nbsp;міфа. &nbsp;<br>\nСопілку &nbsp;Пана &nbsp;уловляє &nbsp;слух. &nbsp;<br>\nЖона &nbsp;якогось &nbsp;царственого &nbsp;скіфа &nbsp;<br>\nзеленим &nbsp;шовком &nbsp;виткала &nbsp;цей &nbsp;луг… &nbsp;<br>\n<br>\nМожливо, &nbsp;грека &nbsp;трохи &nbsp;дивували &nbsp;<br>\nсуворих &nbsp;скіфів &nbsp;грізні &nbsp;ритуали. &nbsp;<br>\nВін, &nbsp;може, &nbsp;часом &nbsp;щось &nbsp;і &nbsp;не &nbsp;второпав, &nbsp;<br>\nа &nbsp;часом &nbsp;грек, &nbsp;бувало, &nbsp;й &nbsp;торопів. &nbsp;<br>\nУ &nbsp;нього &nbsp;ж &nbsp;все &nbsp;— &nbsp;акрополь &nbsp;і &nbsp;некрополь, &nbsp;<br>\nа &nbsp;тут &nbsp;степи, &nbsp;— &nbsp;що &nbsp;неба, &nbsp;що &nbsp;степів! &nbsp;<br>\n<br>\nНаприклад, &nbsp;їхній &nbsp;звичай &nbsp;похоронний. &nbsp;<br>\nЩо &nbsp;б &nbsp;тут &nbsp;робив &nbsp;міфологічний &nbsp;дід? &nbsp;<br>\nТут, &nbsp;може, &nbsp;треба &nbsp;декілька &nbsp;Харонів &nbsp;— &nbsp;<br>\nцаря &nbsp;транспортувати &nbsp;на &nbsp;той &nbsp;світ. &nbsp;<br>\n<br>\nБо &nbsp;їде &nbsp;цар &nbsp;з &nbsp;рабами &nbsp;і &nbsp;скарбами, &nbsp;<br>\nцаря &nbsp;везуть &nbsp;вози &nbsp;і &nbsp;шарабани. &nbsp;<br>\nЖертовна &nbsp;кров &nbsp;стікає &nbsp;з &nbsp;вівтаря, &nbsp;<br>\nревуть &nbsp;бики, &nbsp;мекекають &nbsp;овечки. &nbsp;<br>\nІ &nbsp;мертві &nbsp;слуги &nbsp;мертвого &nbsp;царя &nbsp;<br>\nтримають &nbsp;мертвих &nbsp;коней &nbsp;за &nbsp;вуздечки. &nbsp;<br>\n<br>\nСтрашне &nbsp;у &nbsp;скіфів &nbsp;дійство &nbsp;похоронне! &nbsp;<br>\nОльвійський &nbsp;грек, &nbsp;бувало, &nbsp;похолоне. &nbsp;<br>\n<br>\nСпочатку &nbsp;возять &nbsp;мертвого &nbsp;царя, &nbsp;<br>\nщоб &nbsp;сорок &nbsp;днів &nbsp;усі &nbsp;за &nbsp;ним &nbsp;ридали. &nbsp;<br>\nРабиня, &nbsp;як &nbsp;зацьковане &nbsp;звіря, &nbsp;<br>\nтремтить, &nbsp;чекає, &nbsp;що &nbsp;її &nbsp;придавлять. &nbsp;<br>\n<br>\nМужів &nbsp;найкращих &nbsp;пробирає &nbsp;дріж. &nbsp;<br>\nОтак &nbsp;живеш, &nbsp;стараєшся, &nbsp;воюєш, &nbsp;— &nbsp;<br>\nобличчя &nbsp;дряпай, &nbsp;вухо &nbsp;собі &nbsp;ріж, &nbsp;<br>\nщоб &nbsp;кожен &nbsp;бачив, &nbsp;як &nbsp;ти &nbsp;пасіюєш. &nbsp;<br>\n<br>\nКоли &nbsp;вмирає &nbsp;простий &nbsp;чоловік, &nbsp;<br>\nхіба &nbsp;ж &nbsp;затіють &nbsp;стільки &nbsp;камуфлету? &nbsp;<br>\nМеч, &nbsp;лук &nbsp;і &nbsp;стріли. &nbsp;Ратище &nbsp;під &nbsp;бік. &nbsp;<br>\nКонини &nbsp;шмат. &nbsp;Підстилка &nbsp;з &nbsp;очерету. &nbsp;<br>\n<br>\nЦаря &nbsp;ж &nbsp;везуть, &nbsp;одягнутого &nbsp;в &nbsp;плис, &nbsp;<br>\nу &nbsp;захололій &nbsp;капсулі &nbsp;із &nbsp;воску. &nbsp;<br>\nСелера &nbsp;і &nbsp;товчений &nbsp;кипарис &nbsp;<br>\nзробили &nbsp;з &nbsp;нього &nbsp;мумію &nbsp;заморську. &nbsp;<br>\n<br>\nНа &nbsp;всі &nbsp;димки &nbsp;далеких &nbsp;кочовищ, &nbsp;<br>\nде &nbsp;по &nbsp;степах &nbsp;отари, &nbsp;наче &nbsp;хмарки, &nbsp;<br>\nщоб &nbsp;вибігали &nbsp;люди &nbsp;з &nbsp;таборищ &nbsp;<br>\nі &nbsp;похиляли &nbsp;голови &nbsp;номархи. &nbsp;<br>\n<br>\nІ, &nbsp;склавши &nbsp;честь, &nbsp;нападавшися &nbsp;ниць, &nbsp;<br>\nвідбувши &nbsp;всі &nbsp;печальні &nbsp;ефемери, &nbsp;<br>\nу &nbsp;золотих &nbsp;оздобах &nbsp;багряниць &nbsp;<br>\nвезуть &nbsp;царя &nbsp;в &nbsp;країну &nbsp;царську &nbsp;— &nbsp;Герри. &nbsp;<br>\n<br>\nЗа &nbsp;ним &nbsp;ідуть &nbsp;на &nbsp;той &nbsp;світ, &nbsp;бо &nbsp;він &nbsp;цар, &nbsp;<br>\nнаплакавшись &nbsp;у &nbsp;ті &nbsp;сороковини, &nbsp;<br>\nкоханка, &nbsp;кухар, &nbsp;навіть &nbsp;новинкар, &nbsp;<br>\nщо &nbsp;буде &nbsp;й &nbsp;там &nbsp;розказувать &nbsp;новини. &nbsp;<br>\n<br>\n…Лежить &nbsp;коня &nbsp;загнузданий &nbsp;кістяк. &nbsp;<br>\nНамисто &nbsp;спить &nbsp;з &nbsp;єгипетської &nbsp;пасти. &nbsp;<br>\nЗаклякли &nbsp;слуги &nbsp;на &nbsp;своїх &nbsp;місцях, &nbsp;<br>\nі &nbsp;раб &nbsp;лежить, &nbsp;де &nbsp;довелося &nbsp;впасти. &nbsp;<br>\n<br>\nПідземний &nbsp;світ, &nbsp;і &nbsp;тлін, &nbsp;і &nbsp;німота. &nbsp;<br>\nВ &nbsp;жертовних &nbsp;чашах &nbsp;ритуальний &nbsp;трунок. &nbsp;<br>\nТа &nbsp;на &nbsp;цареві &nbsp;зброя &nbsp;золота, &nbsp;<br>\nі &nbsp;меч, &nbsp;і &nbsp;щит, &nbsp;і &nbsp;войовий &nbsp;рихтунок. &nbsp;<br>\n<br>\nХто &nbsp;був &nbsp;той &nbsp;цар, &nbsp;і &nbsp;що &nbsp;в &nbsp;житті &nbsp;він &nbsp;встиг &nbsp;— &nbsp;<br>\nзастигло, &nbsp;як &nbsp;в &nbsp;дзеркалах &nbsp;золотих. &nbsp;<br>\n<br>\nЩе &nbsp;й &nbsp;колісницю &nbsp;звалять &nbsp;в &nbsp;той &nbsp;Сезам. &nbsp;<br>\nНасиплють &nbsp;горб &nbsp;такої &nbsp;височизни, &nbsp;<br>\nщо &nbsp;аж &nbsp;не &nbsp;тенькне &nbsp;бронзовий &nbsp;казан &nbsp;<br>\nод &nbsp;грандіозних &nbsp;відголосків &nbsp;тризни… &nbsp;<br>\n<br>\nТаке &nbsp;у &nbsp;скіфів &nbsp;похоронне &nbsp;дійство. &nbsp;<br>\nНа &nbsp;чому &nbsp;згодом &nbsp;виникне &nbsp;злодійство. &nbsp;<br>\n<br>\nЯкісь &nbsp;дядьки, &nbsp;кошлаті, &nbsp;з &nbsp;клумаками, &nbsp;<br>\nв &nbsp;гробницях &nbsp;будуть &nbsp;чиркать &nbsp;сірниками. &nbsp;<br>\n<br>\nПовзти &nbsp;на &nbsp;пузі &nbsp;в &nbsp;чорній &nbsp;темноті, &nbsp;<br>\nз &nbsp;кісток &nbsp;зривати &nbsp;бляшки &nbsp;золоті. &nbsp;<br>\n<br>\nОт &nbsp;цар &nbsp;лежить &nbsp;з &nbsp;рабинею &nbsp;якою, &nbsp;<br>\nлежить-лежить, &nbsp;урвавсь &nbsp;йому &nbsp;терпець, &nbsp;— &nbsp;<br>\nхап &nbsp;за &nbsp;плече &nbsp;кістлявою &nbsp;рукою, &nbsp;<br>\nтак &nbsp;тут &nbsp;тому &nbsp;грабіжнику &nbsp;й &nbsp;капець! &nbsp;<br>\n<br>\nАж &nbsp;потім &nbsp;вже &nbsp;подвижники &nbsp;і &nbsp;вчені &nbsp;<br>\nвзялись &nbsp;вивчать &nbsp;кургани &nbsp;височенні. &nbsp;<br>\nОт &nbsp;розкопають &nbsp;ями &nbsp;та &nbsp;кар’єри &nbsp;<br>\nта &nbsp;й &nbsp;доберуться &nbsp;в &nbsp;царські &nbsp;інтер’єри. &nbsp;<br>\n<br>\nТа &nbsp;так &nbsp;ішли &nbsp;все &nbsp;далі, &nbsp;й &nbsp;далі, &nbsp;й &nbsp;далі. &nbsp;<br>\nБуло &nbsp;всього &nbsp;— &nbsp;з &nbsp;щитом &nbsp;і &nbsp;на &nbsp;щиті. &nbsp;<br>\n<br>\nЧерез &nbsp;сліпучу &nbsp;призму &nbsp;пекторалі &nbsp;<br>\nтепер &nbsp;для &nbsp;нас &nbsp;всі &nbsp;скіфи &nbsp;золоті. &nbsp;<br>\n<br>\nБо &nbsp;як &nbsp;вони &nbsp;свій &nbsp;епос &nbsp;не &nbsp;створили, &nbsp;<br>\nчи &nbsp;нам &nbsp;його &nbsp;не &nbsp;трапилось &nbsp;гортать, &nbsp;— &nbsp;<br>\nто &nbsp;що &nbsp;ж &nbsp;лишилось? &nbsp;Піднімати &nbsp;брили. &nbsp;<br>\nІсторію &nbsp;по &nbsp;золоту &nbsp;читать. &nbsp;<br>\n<br>\nНема &nbsp;письмен &nbsp;— &nbsp;є &nbsp;дивне &nbsp;сяйво &nbsp;казки. &nbsp;<br>\nЛук &nbsp;золотий &nbsp;натягує &nbsp;стрілець. &nbsp;<br>\nЛетить &nbsp;грифон. &nbsp;І &nbsp;золоті &nbsp;підпаски &nbsp;<br>\nпідвечір &nbsp;доять &nbsp;золотих &nbsp;овець. &nbsp;<br>\n<br>\nЗемлі &nbsp;піднявши &nbsp;вже &nbsp;котору &nbsp;тонну, &nbsp;<br>\nу &nbsp;глибині, &nbsp;де &nbsp;шум &nbsp;не &nbsp;доліта, &nbsp;<br>\nчитаємо, &nbsp;як &nbsp;скіфу &nbsp;золотому &nbsp;<br>\nдає &nbsp;скрижаль &nbsp;богиня &nbsp;золота. &nbsp;<br>\n<br>\nІ &nbsp;кожна &nbsp;бляшка, &nbsp;панцир, &nbsp;окуття &nbsp;<br>\nі &nbsp;на &nbsp;прикрасах &nbsp;вирізьблені &nbsp;драми &nbsp;— &nbsp;<br>\n<br>\nце &nbsp;панорами &nbsp;скіфського &nbsp;життя, &nbsp;<br>\nувічнені &nbsp;по &nbsp;золоту &nbsp;майстрами. &nbsp;<br>\n<br>\nМистецтво &nbsp;те &nbsp;було &nbsp;не &nbsp;в &nbsp;сповиточку. &nbsp;<br>\nГрифони &nbsp;вже &nbsp;ту &nbsp;лань &nbsp;не &nbsp;заклюють. &nbsp;<br>\nДва &nbsp;скіфи &nbsp;шиють &nbsp;золоту &nbsp;сорочку. &nbsp;<br>\nДва &nbsp;скіфи &nbsp;з &nbsp;чаші &nbsp;золотої &nbsp;п’ють. &nbsp;<br>\n<br>\nКартина, &nbsp;прямо &nbsp;скажем, &nbsp;феєрична. &nbsp;<br>\nМогили &nbsp;древні &nbsp;— &nbsp;Химина &nbsp;й &nbsp;Товста. &nbsp;<br>\nТут &nbsp;десь &nbsp;урвалась &nbsp;пам’ять &nbsp;історична. &nbsp;<br>\nЗате &nbsp;вона &nbsp;навіки &nbsp;золота. &nbsp;<br>\n<br>\nІ &nbsp;поки &nbsp;жінка &nbsp;з-під &nbsp;долоні &nbsp;зиркала, &nbsp;<br>\nтраплялось &nbsp;греку &nbsp;як &nbsp;не &nbsp;те, &nbsp;то &nbsp;те, &nbsp;— &nbsp;<br>\nІсторія &nbsp;дивилася &nbsp;в &nbsp;два &nbsp;дзеркала &nbsp;— &nbsp;<br>\nантичне &nbsp;грецьке &nbsp;й &nbsp;скіфське &nbsp;золоте. &nbsp;<br>\n<br>\nХто &nbsp;ж &nbsp;був &nbsp;майстрами &nbsp;скіфської &nbsp;епохи? &nbsp;<br>\nХто &nbsp;їх &nbsp;створив, &nbsp;ті &nbsp;золоті &nbsp;скарби &nbsp;<br>\nз &nbsp;курганів &nbsp;Чортомлика &nbsp;і &nbsp;Солохи, &nbsp;<br>\nЧмиревої &nbsp;могили &nbsp;й &nbsp;Куль-Оби? &nbsp;<br>\n<br>\nХоч &nbsp;думка &nbsp;є, &nbsp;що &nbsp;твори &nbsp;ці &nbsp;античні, &nbsp;— &nbsp;<br>\nчи &nbsp;густо &nbsp;в &nbsp;греків &nbsp;схожого &nbsp;лиття? &nbsp;<br>\nЧому &nbsp;такі &nbsp;там &nbsp;скіфи &nbsp;автентичні? &nbsp;<br>\nЯкий &nbsp;це &nbsp;грек &nbsp;так &nbsp;знав &nbsp;би &nbsp;їх &nbsp;життя? &nbsp;<br>\n<br>\nЧи &nbsp;грек &nbsp;ходив &nbsp;їх &nbsp;малювать &nbsp;з &nbsp;натури? &nbsp;<br>\nЖив &nbsp;у &nbsp;степах, &nbsp;набравшися &nbsp;халеп? &nbsp;<br>\nТакий &nbsp;шедевр &nbsp;не &nbsp;створиш &nbsp;за &nbsp;два &nbsp;тури, &nbsp;<br>\nтут &nbsp;треба &nbsp;знати &nbsp;змалечку &nbsp;той &nbsp;степ. &nbsp;<br>\n<br>\nЯкщо &nbsp;були &nbsp;у &nbsp;скіфів &nbsp;полководці, &nbsp;<br>\nі &nbsp;Анахарс, &nbsp;брат &nbsp;Савлія, &nbsp;мудрець, &nbsp;— &nbsp;<br>\nто &nbsp;що, &nbsp;у &nbsp;скіфів &nbsp;не &nbsp;знайшлося &nbsp;хлопців, &nbsp;<br>\nкотрі &nbsp;могли &nbsp;в &nbsp;руці &nbsp;держать &nbsp;різець? &nbsp;<br>\n<br>\nЧи &nbsp;не &nbsp;було &nbsp;металів &nbsp;благородних? &nbsp;<br>\nСюжетів &nbsp;бракувало &nbsp;корінних? &nbsp;<br>\n<br>\nНедавно &nbsp;дядько &nbsp;в &nbsp;себе &nbsp;на &nbsp;городі &nbsp;<br>\nзнайшов &nbsp;і &nbsp;штампи &nbsp;бронзові &nbsp;од &nbsp;них. &nbsp;<br>\n<br>\nІ &nbsp;це &nbsp;було &nbsp;не &nbsp;де-небудь, &nbsp;не &nbsp;просто &nbsp;<br>\nсеред &nbsp;яких &nbsp;сучасних &nbsp;картоплищ. &nbsp;<br>\nА &nbsp;це &nbsp;було &nbsp;у &nbsp;Кам’янці-Дніпровській &nbsp;<br>\nна &nbsp;місці &nbsp;древніх &nbsp;скіфських &nbsp;городищ &nbsp;— &nbsp;<br>\n<br>\nде &nbsp;ще &nbsp;городам &nbsp;городище &nbsp;сниться, &nbsp;<br>\nде, &nbsp;подолавши &nbsp;тисячу &nbsp;смертей, &nbsp;<br>\nіще &nbsp;стоїть &nbsp;невидима &nbsp;столиця, &nbsp;<br>\nяку &nbsp;воздвиг &nbsp;славетний &nbsp;цар &nbsp;Атей! &nbsp;<br>\n<br>\nЧому &nbsp;той &nbsp;край &nbsp;так &nbsp;дивно &nbsp;зветься &nbsp;— &nbsp;Герри? &nbsp;<br>\nЯкими &nbsp;був &nbsp;населений &nbsp;людьми? &nbsp;<br>\nЗа &nbsp;п’ять &nbsp;віків &nbsp;до &nbsp;нашої &nbsp;ще &nbsp;ери &nbsp;<br>\nце &nbsp;знав &nbsp;той &nbsp;грек, &nbsp;і &nbsp;вже &nbsp;не &nbsp;знаєм &nbsp;ми. &nbsp;<br>\n<br>\nМабуть, &nbsp;Шафарик &nbsp;мав &nbsp;якісь &nbsp;підстави, &nbsp;<br>\nі &nbsp;Карамзин &nbsp;домислювався &nbsp;теж, &nbsp;<br>\nщо &nbsp;в &nbsp;слові &nbsp;Геррос &nbsp;є &nbsp;відлуння &nbsp;слави, &nbsp;<br>\nщо &nbsp;досягла &nbsp;балтійських &nbsp;узбереж. &nbsp;<br>\n<br>\nКоли &nbsp;в &nbsp;бою &nbsp;тут &nbsp;воїн &nbsp;був &nbsp;убитий &nbsp;<br>\nчи &nbsp;участь &nbsp;брав &nbsp;проти &nbsp;яких &nbsp;нашесть, &nbsp;<br>\nйому &nbsp;на &nbsp;гробі, &nbsp;як &nbsp;почесний &nbsp;титул, &nbsp;<br>\nписали: &nbsp;\"Геррос\", &nbsp;тобто &nbsp;— &nbsp;слава, &nbsp;честь. &nbsp;<br>\n<br>\nШлях &nbsp;еволюцій &nbsp;мовних &nbsp;і &nbsp;етнічних &nbsp;<br>\nкрізь &nbsp;многоту &nbsp;кривавих &nbsp;несприянь, &nbsp;— &nbsp;<br>\nвідлуння &nbsp;слави &nbsp;з &nbsp;написів &nbsp;рунічних &nbsp;<br>\nчи &nbsp;не &nbsp;вернулось &nbsp;іменем &nbsp;слов’ян? &nbsp;<br>\n<br>\nЩо &nbsp;тут &nbsp;було &nbsp;за &nbsp;праворітьми &nbsp;світу? &nbsp;<br>\nЧом &nbsp;не &nbsp;створили &nbsp;скіфи &nbsp;алфавіту? &nbsp;<br>\n<br>\nБо &nbsp;тільки &nbsp;Слово &nbsp;— &nbsp;пам’яті &nbsp;спасенність. &nbsp;<br>\nЖивий &nbsp;народ, &nbsp;що &nbsp;мав &nbsp;своє &nbsp;письмо! &nbsp;<br>\nЧи, &nbsp;може, &nbsp;в &nbsp;них &nbsp;така &nbsp;була &nbsp;писемність, &nbsp;<br>\nщо &nbsp;ми &nbsp;її &nbsp;вчитати &nbsp;не &nbsp;втнемо? &nbsp;<br>\n<br>\nІ &nbsp;хто &nbsp;вони? &nbsp;А &nbsp;ми &nbsp;хто? &nbsp;Хто &nbsp;ми? &nbsp;Хто &nbsp;ми?! &nbsp;<br>\nХто &nbsp;наші &nbsp;предки? &nbsp;Прийшлі? &nbsp;Автохтони? &nbsp;<br>\n<br>\nСколоти? &nbsp;Лоти? &nbsp;Вихідці &nbsp;з &nbsp;Дворіччя? &nbsp;<br>\nВисока &nbsp;віть &nbsp;з &nbsp;пракореня &nbsp;слов’ян? &nbsp;<br>\nЯкі &nbsp;були &nbsp;тут &nbsp;мови &nbsp;і &nbsp;наріччя? &nbsp;<br>\nВ &nbsp;яких &nbsp;садах &nbsp;співалось &nbsp;солов’ям? &nbsp;<br>\n<br>\nЯкі &nbsp;були &nbsp;звитяги &nbsp;і &nbsp;поразки? &nbsp;<br>\nЩо &nbsp;з &nbsp;правіків &nbsp;дійшло &nbsp;аж &nbsp;дотепер? &nbsp;<br>\nІ &nbsp;хто &nbsp;були &nbsp;\"божествені &nbsp;пелазги\", &nbsp;<br>\nяк &nbsp;наших &nbsp;предків &nbsp;називав &nbsp;Гомер? &nbsp;<br>\n<br>\nЧи &nbsp;ті &nbsp;віки &nbsp;вивчавши &nbsp;по &nbsp;дотичній, &nbsp;<br>\nтак &nbsp;і &nbsp;заснем &nbsp;на &nbsp;тому &nbsp;відкритті, &nbsp;<br>\nщо &nbsp;лиш &nbsp;майстри &nbsp;у &nbsp;Греції &nbsp;античній &nbsp;<br>\nмогли &nbsp;створить &nbsp;шедеври &nbsp;золоті? &nbsp;<br>\n<br>\nЧи &nbsp;нам &nbsp;судилось &nbsp;пошуки &nbsp;натхненні, &nbsp;<br>\nзнання &nbsp;якісь &nbsp;нові &nbsp;і &nbsp;нестеменні? &nbsp;<br>\nЧи &nbsp;тільки &nbsp;смуток &nbsp;золотої &nbsp;згадки &nbsp;<br>\nз &nbsp;неміряного &nbsp;обширу &nbsp;загадки? &nbsp;<br>\n<br>\nА &nbsp;грек &nbsp;пливе, &nbsp;усе &nbsp;довкола &nbsp;бачить. &nbsp;<br>\nУже &nbsp;човни &nbsp;далеко &nbsp;добулись. &nbsp;<br>\nА &nbsp;третя &nbsp;Мойра &nbsp;ножиці &nbsp;мантачить, &nbsp;<br>\nблись-блись &nbsp;на &nbsp;сонці &nbsp;ножицями, &nbsp;блись! &nbsp;<br>\n<br>\nА &nbsp;у &nbsp;степу &nbsp;ж &nbsp;ні &nbsp;гаю, &nbsp;ні &nbsp;ліщинки. &nbsp;<br>\nТо &nbsp;крякне &nbsp;крук, &nbsp;то &nbsp;коник &nbsp;заірже. &nbsp;<br>\nСпеклося &nbsp;літо. &nbsp;Спека. &nbsp;Ні &nbsp;дощинки. &nbsp;<br>\nГен &nbsp;скіфська &nbsp;баба &nbsp;обрій &nbsp;стереже. &nbsp;<br>\n<br>\nМожливо, &nbsp;грека &nbsp;дещо &nbsp;й &nbsp;покоробило. &nbsp;<br>\nВін, &nbsp;може, &nbsp;навіть &nbsp;говорив &nbsp;комусь, &nbsp;<br>\nщо &nbsp;скіфська &nbsp;баба &nbsp;— &nbsp;добре &nbsp;одоробло &nbsp;<br>\nсупроти &nbsp;грецьких &nbsp;витончених &nbsp;муз. &nbsp;<br>\n<br>\nАле &nbsp;було &nbsp;це &nbsp;твердження &nbsp;наївне, &nbsp;<br>\nбо &nbsp;всяк &nbsp;народ &nbsp;на &nbsp;ділі &nbsp;доведе &nbsp;— &nbsp;<br>\nхоч &nbsp;там &nbsp;нема &nbsp;того, &nbsp;що &nbsp;є &nbsp;деінде, &nbsp;<br>\nзате &nbsp;є &nbsp;те, &nbsp;чого &nbsp;нема &nbsp;ніде. &nbsp;<br>\n<br>\nТож &nbsp;язика &nbsp;він &nbsp;мав &nbsp;би &nbsp;прикусити, &nbsp;— &nbsp;<br>\nде &nbsp;взяв &nbsp;би &nbsp;мармур &nbsp;степовий &nbsp;Пракситель? &nbsp;<br>\n<br>\nА &nbsp;щодо &nbsp;власне &nbsp;женської &nbsp;натури, &nbsp;<br>\nто &nbsp;в &nbsp;тих &nbsp;степах &nbsp;були &nbsp;і &nbsp;завжди &nbsp;єсть &nbsp;<br>\nтакі &nbsp;стрункі &nbsp;моделі &nbsp;для &nbsp;скульптури, &nbsp;<br>\nщо &nbsp;Фідій &nbsp;би &nbsp;вважав &nbsp;собі &nbsp;за &nbsp;честь. &nbsp;<br>\n<br>\nО &nbsp;музи &nbsp;геліконів &nbsp;степових! &nbsp;<br>\nО &nbsp;жриці &nbsp;вогнищ, &nbsp;вже &nbsp;давно &nbsp;погаслих! &nbsp;<br>\nВода &nbsp;джерел, &nbsp;од &nbsp;спеки &nbsp;неживих, &nbsp;<br>\nбула &nbsp;не &nbsp;вельми &nbsp;щедра &nbsp;для &nbsp;Пегасів. &nbsp;<br>\n<br>\nЯ &nbsp;чую &nbsp;ваші &nbsp;дивні &nbsp;голоси. &nbsp;<br>\nЗап’ястя &nbsp;рук &nbsp;не &nbsp;звиклі &nbsp;до &nbsp;мережок. &nbsp;<br>\nЧаклунський &nbsp;чак &nbsp;космічної &nbsp;коси &nbsp;<br>\nі &nbsp;золоті &nbsp;півмісяці &nbsp;сережок. &nbsp;<br>\n<br>\nО &nbsp;музи, &nbsp;музи, &nbsp;музи &nbsp;кам’яні! &nbsp;<br>\nДе &nbsp;грім &nbsp;душі, &nbsp;народжений &nbsp;з &nbsp;любові! &nbsp;<br>\nВи &nbsp;мовчите. &nbsp;Ви &nbsp;плачете &nbsp;в &nbsp;мені. &nbsp;<br>\nДуша &nbsp;тисячоліть &nbsp;шукає &nbsp;себе &nbsp;в &nbsp;слові. &nbsp;<br>\n<br>\nСкінчився &nbsp;степ &nbsp;— &nbsp;рівнини &nbsp;бездеревні. &nbsp;<br>\nТут &nbsp;скіфський &nbsp;цар &nbsp;столицю &nbsp;запосів. &nbsp;<br>\nТут &nbsp;городища, &nbsp;як &nbsp;фортеці &nbsp;древні, &nbsp;<br>\nстоять, &nbsp;окриті &nbsp;шкурами &nbsp;лісів. &nbsp;<br>\n<br>\nЦії &nbsp;твердині &nbsp;ворог &nbsp;не &nbsp;повергне. &nbsp;<br>\nТут &nbsp;позначив &nbsp;каміння &nbsp;неоліт. &nbsp;<br>\nТут &nbsp;руди &nbsp;вже &nbsp;виходять &nbsp;на &nbsp;поверхню, &nbsp;<br>\nі &nbsp;урвища &nbsp;розламує &nbsp;граніт. &nbsp;<br>\n<br>\nА &nbsp;вдалині, &nbsp;на &nbsp;кілька &nbsp;днів &nbsp;погоні, &nbsp;<br>\nале &nbsp;з &nbsp;фортець &nbsp;ще &nbsp;видимі &nbsp;як &nbsp;сон, &nbsp;— &nbsp;<br>\nстоять &nbsp;кургани &nbsp;царських &nbsp;пантеонів, &nbsp;<br>\nі &nbsp;чайка &nbsp;плаче &nbsp;з &nbsp;вітром &nbsp;в &nbsp;унісон. &nbsp;<br>\n<br>\nТам &nbsp;— &nbsp;звідусіль &nbsp;загрожені &nbsp;степи, &nbsp;<br>\nа &nbsp;тут &nbsp;фортеці, &nbsp;що &nbsp;й &nbsp;не &nbsp;підступи. &nbsp;<br>\n<br>\nТут &nbsp;люд &nbsp;осілий. &nbsp;Тут &nbsp;шанують &nbsp;труд. &nbsp;<br>\nІ &nbsp;рух &nbsp;дадуть &nbsp;і &nbsp;кругові, &nbsp;і &nbsp;кросну. &nbsp;<br>\nКують &nbsp;залізо &nbsp;із &nbsp;місцевих &nbsp;руд. &nbsp;<br>\nІ &nbsp;мають &nbsp;славу &nbsp;дуже &nbsp;розголосну. &nbsp;<br>\n<br>\nТут &nbsp;процвітало &nbsp;різне &nbsp;ремесло. &nbsp;<br>\nБули &nbsp;будинки &nbsp;з &nbsp;каменю &nbsp;й &nbsp;саману. &nbsp;<br>\n<br>\nІ &nbsp;наверталось &nbsp;грекам &nbsp;на &nbsp;весло &nbsp;<br>\nлатаття &nbsp;Білозерського &nbsp;лиману. &nbsp;<br>\n<br>\nРаз &nbsp;побували &nbsp;греки &nbsp;в &nbsp;городищі. &nbsp;<br>\nДізнатися, &nbsp;на &nbsp;що &nbsp;там &nbsp;ціни &nbsp;вищі. &nbsp;<br>\nПровідати &nbsp;знайомих &nbsp;паралатів. &nbsp;<br>\nПридбати &nbsp;медицинських &nbsp;препаратів. &nbsp;<br>\n<br>\nЗміїної &nbsp;отрути &nbsp;напитати &nbsp;<br>\n(в &nbsp;одного &nbsp;грека &nbsp;був &nbsp;радикуліт). &nbsp;<br>\nА &nbsp;скіфські &nbsp;лікарі &nbsp;гомеопати &nbsp;<br>\nбули &nbsp;тоді &nbsp;відомі &nbsp;на &nbsp;весь &nbsp;світ. &nbsp;<br>\n<br>\nЗ &nbsp;них &nbsp;дехто &nbsp;жив &nbsp;і &nbsp;по &nbsp;чужих &nbsp;країнах. &nbsp;<br>\nТоксаріс &nbsp;— &nbsp;грецький &nbsp;був &nbsp;громадянин. &nbsp;<br>\nЗажив &nbsp;такої &nbsp;слави &nbsp;у &nbsp;Афінах, &nbsp;— &nbsp;<br>\nмудрець &nbsp;Солон &nbsp;схилявся &nbsp;перед &nbsp;ним! &nbsp;<br>\n<br>\nВони &nbsp;вже &nbsp;знали &nbsp;деякі &nbsp;вакцини, &nbsp;<br>\nмікстури, &nbsp;зілля &nbsp;і &nbsp;настої &nbsp;трав. &nbsp;<br>\nЩоб &nbsp;перейняти &nbsp;дещо &nbsp;з &nbsp;медицини, &nbsp;<br>\nсам &nbsp;Гіппократ &nbsp;у &nbsp;Скіфії &nbsp;бував. &nbsp;<br>\n<br>\nУ &nbsp;місто &nbsp;греки &nbsp;в’їхали &nbsp;волами. &nbsp;<br>\nВоно &nbsp;було &nbsp;оточене &nbsp;валами. &nbsp;<br>\n<br>\nШумів &nbsp;базар. &nbsp;Проходили &nbsp;транзити. &nbsp;<br>\nЛежали &nbsp;хури &nbsp;червонястих &nbsp;руд. &nbsp;<br>\nВгорі &nbsp;жили &nbsp;царі &nbsp;і &nbsp;ворожбити. &nbsp;<br>\nВнизу &nbsp;роївся &nbsp;ремісничий &nbsp;люд. &nbsp;<br>\n<br>\nРиботорговці &nbsp;натягали &nbsp;тент. &nbsp;<br>\nШкварчали &nbsp;біля &nbsp;яток &nbsp;чебуреки. &nbsp;<br>\nТо, &nbsp;поки &nbsp;дядько &nbsp;скупить &nbsp;реманент, &nbsp;<br>\nпішли &nbsp;й &nbsp;собі &nbsp;повештатися &nbsp;греки. &nbsp;<br>\n<br>\nУ &nbsp;передмісті &nbsp;вулиці &nbsp;вузенькі. &nbsp;<br>\nТакий &nbsp;там &nbsp;брязкіт, &nbsp;гуркіт, &nbsp;гукіт, &nbsp;дзенькіт! &nbsp;<br>\nСкрізь &nbsp;чорні &nbsp;гути, &nbsp;кузні &nbsp;і &nbsp;майстерні. &nbsp;<br>\nВода &nbsp;парує &nbsp;в &nbsp;кам’яній &nbsp;цистерні. &nbsp;<br>\n<br>\nКоваль &nbsp;кує, &nbsp;не &nbsp;втомиться &nbsp;клепати &nbsp;— &nbsp;<br>\nмечі, &nbsp;голки, &nbsp;зубила &nbsp;і &nbsp;лопати, &nbsp;<br>\nцвяхи, &nbsp;ножі, &nbsp;сокири &nbsp;і &nbsp;серпи &nbsp;— &nbsp;<br>\nна &nbsp;все &nbsp;Пониззя &nbsp;і &nbsp;на &nbsp;всі &nbsp;степи. &nbsp;<br>\n<br>\nКупили &nbsp;голку. &nbsp;Мали &nbsp;з &nbsp;тим &nbsp;мороки. &nbsp;<br>\nПромчався &nbsp;вершник. &nbsp;Грек &nbsp;розгарячивсь. &nbsp;<br>\nЗайшли &nbsp;до &nbsp;скіфа, &nbsp;що &nbsp;колись &nbsp;два &nbsp;роки &nbsp;<br>\nна &nbsp;ювеліра &nbsp;в &nbsp;Ольвії &nbsp;учивсь. &nbsp;<br>\n<br>\nТам &nbsp;розглядали &nbsp;різні &nbsp;візерунки. &nbsp;<br>\nЛиварні &nbsp;форми. &nbsp;Золото. &nbsp;Емаль. &nbsp;<br>\nА &nbsp;він &nbsp;сидів, &nbsp;якраз &nbsp;робив &nbsp;малюнки &nbsp;— &nbsp;<br>\nягнят &nbsp;і &nbsp;птиць &nbsp;на &nbsp;царську &nbsp;пектораль. &nbsp;<br>\n<br>\nПодарував &nbsp;їм &nbsp;для &nbsp;жінок &nbsp;прикраси. &nbsp;<br>\nВ &nbsp;ткача &nbsp;купили &nbsp;виробів &nbsp;лляних. &nbsp;<br>\nПішли &nbsp;угору. &nbsp;Кам’янські &nbsp;тераси &nbsp;<br>\nбули &nbsp;не &nbsp;гірш, &nbsp;як &nbsp;в &nbsp;Ольвії &nbsp;у &nbsp;них. &nbsp;<br>\n<br>\nХороми &nbsp;царські &nbsp;зблизька &nbsp;роздивились. &nbsp;<br>\nЦікавий &nbsp;грек &nbsp;у &nbsp;браму &nbsp;заглядав. &nbsp;<br>\nМаленький &nbsp;цар &nbsp;уже, &nbsp;напевно, &nbsp;виріс. &nbsp;<br>\nТепер, &nbsp;мабуть &nbsp;би, &nbsp;грека &nbsp;й &nbsp;не &nbsp;згадав. &nbsp;<br>\n<br>\nПохвастав &nbsp;грек, &nbsp;що &nbsp;він &nbsp;з &nbsp;царем &nbsp;стрічався. &nbsp;<br>\nІ &nbsp;як &nbsp;за &nbsp;нього &nbsp;Геродот &nbsp;ручався. &nbsp;<br>\nТакий &nbsp;тоді &nbsp;малесенький &nbsp;був &nbsp;скіф &nbsp;— &nbsp;<br>\nтепер &nbsp;могутній &nbsp;цар &nbsp;Аріапіф. &nbsp;<br>\n<br>\nШкода, &nbsp;що &nbsp;скіфи &nbsp;з &nbsp;царської &nbsp;обслуги &nbsp;<br>\nвзяли &nbsp;ворота &nbsp;на &nbsp;залізні &nbsp;шпуги. &nbsp;<br>\n<br>\nА &nbsp;то &nbsp;б &nbsp;він, &nbsp;грек, &nbsp;бо &nbsp;він &nbsp;такий, &nbsp;— &nbsp;як &nbsp;схоче, &nbsp;<br>\nто &nbsp;він &nbsp;і &nbsp;в &nbsp;гості &nbsp;до &nbsp;царя &nbsp;заскоче! &nbsp;<br>\n<br>\nЗаночували &nbsp;в &nbsp;дядька &nbsp;в &nbsp;таборищі &nbsp;<br>\nна &nbsp;молодому &nbsp;сіні &nbsp;на &nbsp;горищі. &nbsp;<br>\n<br>\nНапівмандрівний &nbsp;і &nbsp;напівосілий, &nbsp;<br>\nуже &nbsp;й &nbsp;якусь &nbsp;маєтність &nbsp;запосілий, &nbsp;<br>\nвін &nbsp;мав &nbsp;овець &nbsp;і &nbsp;поле &nbsp;сочевиці &nbsp;<br>\nнеподалік &nbsp;від &nbsp;царської &nbsp;столиці. &nbsp;<br>\n<br>\nПочастував &nbsp;їх &nbsp;гойно, &nbsp;хоч &nbsp;і &nbsp;просто, &nbsp;<br>\nзавдавши &nbsp;тим &nbsp;жоні &nbsp;переполох, &nbsp;— &nbsp;<br>\nлемішка &nbsp;із &nbsp;облущеного &nbsp;проса, &nbsp;<br>\nіз &nbsp;часником &nbsp;колочений &nbsp;горох. &nbsp;<br>\n<br>\nПочавши &nbsp;тут, &nbsp;продовжили &nbsp;у &nbsp;свахи &nbsp;<br>\nз &nbsp;ужитком &nbsp;пирогів, &nbsp;рибця &nbsp;і &nbsp;саламахи. &nbsp;<br>\n<br>\nЯкісь &nbsp;прегарні &nbsp;скіфські &nbsp;молодиці &nbsp;<br>\nкниші &nbsp;пекли &nbsp;на &nbsp;глиняній &nbsp;кабиці. &nbsp;<br>\n<br>\nІ &nbsp;верхи &nbsp;на &nbsp;лозинах &nbsp;дітлахи &nbsp;<br>\nрубали &nbsp;кропиву &nbsp;і &nbsp;лопухи. &nbsp;<br>\n<br>\nІз &nbsp;городища, &nbsp;із &nbsp;того &nbsp;содому, &nbsp;<br>\nмайстри &nbsp;вертались &nbsp;навпрошки &nbsp;додому. &nbsp;<br>\n<br>\nА &nbsp;з &nbsp;поля &nbsp;йшла, &nbsp;струнка &nbsp;і &nbsp;тонковида, &nbsp;<br>\nще &nbsp;несвідома &nbsp;чарівничих &nbsp;зваб, &nbsp;<br>\nбогиня &nbsp;квітів, &nbsp;юная &nbsp;Хлорида, &nbsp;<br>\nу &nbsp;жовтому &nbsp;віночку &nbsp;із &nbsp;кульбаб… &nbsp;<br>\n<br>\nВ &nbsp;кабиці &nbsp;дотлівала &nbsp;дровиняка. &nbsp;<br>\nІ &nbsp;вітер &nbsp;віяв &nbsp;із &nbsp;вечірніх &nbsp;плес. &nbsp;<br>\nІ &nbsp;спало &nbsp;все &nbsp;— &nbsp;пракішка &nbsp;й &nbsp;праконяка, &nbsp;<br>\nпрапівень, &nbsp;пракорова &nbsp;і &nbsp;прапес. &nbsp;<br>\n<br>\nНа &nbsp;сіно &nbsp;грекам &nbsp;кинули &nbsp;верету. &nbsp;<br>\nНе &nbsp;спалось &nbsp;греку, &nbsp;цілу &nbsp;ніч &nbsp;крутивсь. &nbsp;<br>\nМабуть, &nbsp;того, &nbsp;що &nbsp;в &nbsp;стріху &nbsp;з &nbsp;очерету &nbsp;<br>\nна &nbsp;нього &nbsp;місяць &nbsp;скіфський &nbsp;подививсь. &nbsp;<br>\n<br>\nЧи, &nbsp;може, &nbsp;смутком &nbsp;по &nbsp;душі &nbsp;продерло. &nbsp;<br>\nДалеко &nbsp;з &nbsp;дому &nbsp;і &nbsp;земля &nbsp;чужа. &nbsp;<br>\nІ &nbsp;Шлях &nbsp;Чумацький, &nbsp;зоряне &nbsp;Прадерево, &nbsp;<br>\nховав &nbsp;у &nbsp;хмарах &nbsp;голову &nbsp;Вужа. &nbsp;<br>\n<br>\nІ &nbsp;жінка &nbsp;бідна &nbsp;в &nbsp;Ольвії, &nbsp;не &nbsp;спиться &nbsp;їй. &nbsp;<br>\nПрогнавши &nbsp;залицяльників-п’яниць, &nbsp;<br>\nуже &nbsp;робила &nbsp;всякі &nbsp;ауспиції &nbsp;— &nbsp;<br>\nгадала &nbsp;на &nbsp;погоду &nbsp;і &nbsp;на &nbsp;птиць. &nbsp;<br>\n<br>\nВона &nbsp;уже &nbsp;ходила &nbsp;і &nbsp;до &nbsp;піфії, &nbsp;<br>\nспитать &nbsp;про &nbsp;мужа: &nbsp;як &nbsp;він &nbsp;там &nbsp;у &nbsp;Скіфії? &nbsp;<br>\n<br>\nВона &nbsp;питала &nbsp;піфію-сидуху, &nbsp;<br>\nщо &nbsp;як &nbsp;же &nbsp;так, &nbsp;ні &nbsp;слуху &nbsp;ані &nbsp;духу? &nbsp;<br>\n<br>\nА &nbsp;піфія, &nbsp;що &nbsp;в &nbsp;храмі &nbsp;проживала, &nbsp;<br>\nсвященний &nbsp;лист &nbsp;лавровий &nbsp;пожувала &nbsp;<br>\nі &nbsp;так &nbsp;сказала, &nbsp;сидя &nbsp;на &nbsp;тринозі: &nbsp;<br>\n— &nbsp;Хвала &nbsp;богам, &nbsp;твій &nbsp;муж &nbsp;уже &nbsp;в &nbsp;дорозі! &nbsp;<br>\n<br>\nНе &nbsp;уточнивши &nbsp;у &nbsp;наступній &nbsp;фразі, &nbsp;<br>\nяку &nbsp;дорогу &nbsp;має &nbsp;на &nbsp;увазі. &nbsp;<br>\n<br>\nХоча &nbsp;грекиня &nbsp;у &nbsp;своєму &nbsp;горі &nbsp;<br>\nне &nbsp;втямила &nbsp;б &nbsp;абстрактних &nbsp;категорій. &nbsp;<br>\nБо &nbsp;що &nbsp;їй &nbsp;зустріч &nbsp;в &nbsp;просторі &nbsp;і &nbsp;в &nbsp;часі? &nbsp;<br>\nВона &nbsp;чекала &nbsp;мужа &nbsp;на &nbsp;терасі. &nbsp;<br>\nЇї &nbsp;любов, &nbsp;така &nbsp;палка &nbsp;і &nbsp;вірна, &nbsp;<br>\nБула &nbsp;з &nbsp;безмежжям &nbsp;трохи &nbsp;не &nbsp;співмірна. &nbsp;<br>\n<br>\nБо &nbsp;Пенелопі &nbsp;добре &nbsp;було &nbsp;ждати, &nbsp;<br>\nадже &nbsp;у &nbsp;неї &nbsp;німфа &nbsp;була &nbsp;мати. &nbsp;<br>\n<br>\nА &nbsp;ця &nbsp;грекиня &nbsp;смертної &nbsp;породи, &nbsp;<br>\nтаке &nbsp;чекання &nbsp;згубне &nbsp;їй &nbsp;для &nbsp;вроди. &nbsp;<br>\n<br>\nОтож &nbsp;вона &nbsp;і &nbsp;нидіє &nbsp;в &nbsp;надії, &nbsp;<br>\nмарнує &nbsp;свої &nbsp;роки &nbsp;молодії. &nbsp;<br>\nІ &nbsp;килим &nbsp;тче, &nbsp;хоч, &nbsp;може, &nbsp;і &nbsp;не &nbsp;поре, &nbsp;<br>\nі &nbsp;з &nbsp;женихами &nbsp;й &nbsp;слова &nbsp;не &nbsp;говоре. &nbsp;<br>\n<br>\nВсе &nbsp;дивиться &nbsp;у &nbsp;далеч &nbsp;з-під &nbsp;долоні &nbsp;— &nbsp;<br>\nа &nbsp;що, &nbsp;як &nbsp;він &nbsp;пропав &nbsp;десь &nbsp;у &nbsp;полоні?! &nbsp;<br>\n<br>\nНа &nbsp;тій &nbsp;горі, &nbsp;засмалена &nbsp;жаркотою, &nbsp;<br>\nвона &nbsp;вже &nbsp;— &nbsp;як &nbsp;фігурка &nbsp;теракотова. &nbsp;<br>\n<br>\nА &nbsp;грек &nbsp;пливе. &nbsp;Дніпро &nbsp;— &nbsp;дорога &nbsp;срібна. &nbsp;<br>\nВже &nbsp;й &nbsp;притомились &nbsp;греки-веслярі. &nbsp;<br>\nА &nbsp;буде &nbsp;ще &nbsp;ж &nbsp;і &nbsp;Скилла, &nbsp;і &nbsp;Харибда &nbsp;— &nbsp;<br>\nоті &nbsp;страшні &nbsp;пороги &nbsp;на &nbsp;Дніпрі! &nbsp;<br>\n<br>\nВже &nbsp;дехто &nbsp;встиг &nbsp;з &nbsp;утоми &nbsp;огризнутись. &nbsp;<br>\nА &nbsp;інші &nbsp;духом &nbsp;занепали &nbsp;вкрай. &nbsp;<br>\nА &nbsp;грек &nbsp;пливе. &nbsp;Вже &nbsp;ж &nbsp;ніяк &nbsp;і &nbsp;вернутись, &nbsp;<br>\nтак &nbsp;запустився &nbsp;глибоко &nbsp;в &nbsp;цей &nbsp;край. &nbsp;<br>\n<br>\nОн &nbsp;Одіссей &nbsp;проплив &nbsp;чотири &nbsp;моря &nbsp;— &nbsp;<br>\nяких &nbsp;нещасть &nbsp;йому &nbsp;напряла &nbsp;Мойра! &nbsp;<br>\n<br>\nБуло &nbsp;всього &nbsp;— &nbsp;кикони &nbsp;і &nbsp;киклопи, &nbsp;<br>\nі &nbsp;Посейдон &nbsp;лютився, &nbsp;дідуган. &nbsp;<br>\nТа &nbsp;ще &nbsp;з &nbsp;тими &nbsp;супутниками &nbsp;клопіт, &nbsp;<br>\nвсе &nbsp;щось &nbsp;учворять &nbsp;всупереч &nbsp;богам. &nbsp;<br>\n<br>\nІ &nbsp;хоч &nbsp;була &nbsp;любов &nbsp;його &nbsp;взірцева, &nbsp;<br>\nа &nbsp;скрізь &nbsp;за &nbsp;ним &nbsp;ганявся &nbsp;Гіменей. &nbsp;<br>\nТим &nbsp;часом &nbsp;Кирка, &nbsp;і &nbsp;вона &nbsp;ж &nbsp;Цірцея, &nbsp;<br>\nкількох &nbsp;перетворила &nbsp;на &nbsp;свиней. &nbsp;<br>\n<br>\nТо &nbsp;добре, &nbsp;що &nbsp;в &nbsp;гекзаметрах &nbsp;синхронно &nbsp;<br>\nживі &nbsp;і &nbsp;мертві &nbsp;води &nbsp;жебонять. &nbsp;<br>\nЧаклунки &nbsp;чаклували. &nbsp;Лестригони &nbsp;<br>\nхотіли &nbsp;поковтать, &nbsp;як &nbsp;жабенят. &nbsp;<br>\n<br>\nЙому &nbsp;ж &nbsp;було &nbsp;і &nbsp;встежити &nbsp;незмога, &nbsp;<br>\nщо &nbsp;часом &nbsp;витворяли &nbsp;там &nbsp;вони. &nbsp;<br>\nБиків &nbsp;священних &nbsp;Геліоса-бога, &nbsp;<br>\nнаприклад, &nbsp;з’їли, &nbsp;наче &nbsp;дикуни. &nbsp;<br>\n<br>\nА &nbsp;як &nbsp;сирен &nbsp;почули, &nbsp;бідолахи, &nbsp;<br>\nто &nbsp;що &nbsp;робилось, &nbsp;пропадай &nbsp;життя! &nbsp;<br>\nАле &nbsp;найгірше, &nbsp;звісно, &nbsp;лотофаги &nbsp;— &nbsp;<br>\nті, &nbsp;що &nbsp;дали &nbsp;їм &nbsp;лотос &nbsp;забуття. &nbsp;<br>\n<br>\nТут &nbsp;головне, &nbsp;що &nbsp;вчасно &nbsp;дременули, &nbsp;<br>\nа &nbsp;то &nbsp;б &nbsp;забули &nbsp;геть &nbsp;усе &nbsp;минуле. &nbsp;<br>\n<br>\nОцей &nbsp;би &nbsp;грек, &nbsp;якби &nbsp;ужив &nbsp;ті &nbsp;спеції, &nbsp;<br>\nвтонув &nbsp;би &nbsp;гірше, &nbsp;як &nbsp;в &nbsp;ріку &nbsp;Супій. &nbsp;<br>\nСказав &nbsp;би: &nbsp;— &nbsp;Що? &nbsp;А &nbsp;хай &nbsp;їй &nbsp;грець, &nbsp;тій &nbsp;Греції! &nbsp;— &nbsp;<br>\nТа &nbsp;так &nbsp;би &nbsp;вже &nbsp;і &nbsp;цмулив &nbsp;той &nbsp;напій. &nbsp;<br>\n<br>\nА &nbsp;він &nbsp;пливе, &nbsp;спокуси &nbsp;проминає. &nbsp;<br>\nЩодень &nbsp;міняє &nbsp;обрій &nbsp;далина. &nbsp;<br>\nА &nbsp;він &nbsp;пливе &nbsp;та &nbsp;жінку &nbsp;споминає, &nbsp;<br>\nщо &nbsp;килим &nbsp;тче &nbsp;у &nbsp;Ольвії &nbsp;одна. &nbsp;<br>\n<br>\nХоч &nbsp;він, &nbsp;гречин, &nbsp;бувало, &nbsp;де &nbsp;не &nbsp;їде, &nbsp;— &nbsp;<br>\nйому &nbsp;моргають &nbsp;різні &nbsp;Данаїди. &nbsp;<br>\n<br>\nАле &nbsp;ж &nbsp;бо &nbsp;й &nbsp;гарні &nbsp;скіфські &nbsp;антилопи! &nbsp;<br>\nТа &nbsp;й &nbsp;він, &nbsp;як &nbsp;вип’є, &nbsp;— &nbsp;чим &nbsp;не &nbsp;Діоніс? &nbsp;<br>\nОднак &nbsp;любов &nbsp;своєї &nbsp;Пенелопи, &nbsp;<br>\nяк &nbsp;Одіссей, &nbsp;він &nbsp;з &nbsp;гідністю &nbsp;проніс. &nbsp;<br>\n<br>\nА &nbsp;вже &nbsp;дуби &nbsp;стоять &nbsp;кількасотрічні. &nbsp;<br>\nА &nbsp;вже &nbsp;і &nbsp;скелі &nbsp;— &nbsp;серце &nbsp;завмира. &nbsp;<br>\nЦе &nbsp;від &nbsp;Карпат &nbsp;відроги &nbsp;кристалічні &nbsp;<br>\nтут &nbsp;підійшли &nbsp;напитись &nbsp;до &nbsp;Дніпра. &nbsp;<br>\n<br>\nПіски &nbsp;сипучі. &nbsp;Схили &nbsp;крем’янисті. &nbsp;<br>\nДніпро &nbsp;шумить. &nbsp;Земля &nbsp;як &nbsp;нічия. &nbsp;<br>\nГребеш, &nbsp;гребеш, &nbsp;а &nbsp;мов &nbsp;стоїш &nbsp;на &nbsp;місці, &nbsp;— &nbsp;<br>\nтака &nbsp;стрімка &nbsp;й &nbsp;потужна &nbsp;течія. &nbsp;<br>\n<br>\nОдному &nbsp;греку &nbsp;поперек &nbsp;ломило. &nbsp;<br>\nСпинитись &nbsp;мусив &nbsp;грецький &nbsp;караван. &nbsp;<br>\nТакий &nbsp;був &nbsp;грек &nbsp;могутній, &nbsp;здоровило, &nbsp;<br>\nі &nbsp;в &nbsp;цих &nbsp;краях &nbsp;не &nbsp;раз &nbsp;уже &nbsp;бував. &nbsp;<br>\nА &nbsp;раптом &nbsp;зліг &nbsp;заохкавши. &nbsp;І &nbsp;поки &nbsp;<br>\nпісок &nbsp;гарячий &nbsp;підгортав &nbsp;під &nbsp;боки, &nbsp;<br>\nвже &nbsp;острівок &nbsp;той &nbsp;греки &nbsp;дослідили, &nbsp;<br>\nуже &nbsp;у &nbsp;вершу &nbsp;раків &nbsp;наловили. &nbsp;<br>\nУже &nbsp;й &nbsp;вечерю &nbsp;мали &nbsp;на &nbsp;мазі, &nbsp;<br>\nупікши &nbsp;дичину &nbsp;на &nbsp;вертлюзі. &nbsp;<br>\n<br>\nІ &nbsp;грек &nbsp;сказав: &nbsp;— &nbsp;Ну &nbsp;й &nbsp;парить, &nbsp;ох &nbsp;і &nbsp;спека! &nbsp;<br>\nМабуть, &nbsp;на &nbsp;зливу &nbsp;ломить &nbsp;поперек. &nbsp;<br>\nА &nbsp;ще &nbsp;ж &nbsp;дорога &nbsp;і &nbsp;важка, &nbsp;й &nbsp;далека. &nbsp;<br>\nА &nbsp;ще &nbsp;ж &nbsp;пороги! &nbsp;— &nbsp;зажурився &nbsp;грек. &nbsp;<br>\n<br>\nХоч &nbsp;би &nbsp;взяли &nbsp;боги &nbsp;нас &nbsp;під &nbsp;опіку! &nbsp;<br>\nСюди &nbsp;не &nbsp;всяк &nbsp;хоробрий &nbsp;допливе. &nbsp;<br>\nВи &nbsp;що, &nbsp;не &nbsp;чули, &nbsp;в &nbsp;них &nbsp;тут &nbsp;споконвіку &nbsp;<br>\nТриглавий &nbsp;Змій &nbsp;на &nbsp;Хортиці &nbsp;живе! &nbsp;<br>\n<br>\nЗаснули &nbsp;греки, &nbsp;все &nbsp;й &nbsp;зоря &nbsp;поблідла, &nbsp;<br>\nпід &nbsp;плюскіт &nbsp;хвилі &nbsp;і &nbsp;під &nbsp;шум &nbsp;дерев. &nbsp;<br>\nІ &nbsp;снилась &nbsp;грекам &nbsp;то &nbsp;Лернейська &nbsp;гідра, &nbsp;<br>\nто &nbsp;Змій &nbsp;Триглавий, &nbsp;то &nbsp;Немейський &nbsp;лев. &nbsp;<br>\n<br>\nНа &nbsp;другий &nbsp;день &nbsp;пливли &nbsp;до &nbsp;підобідку. &nbsp;<br>\nЗнялася &nbsp;буря &nbsp;невідомо &nbsp;звідки. &nbsp;<br>\n<br>\nПосутеніло. &nbsp;Між &nbsp;Дніпром &nbsp;і &nbsp;Доном &nbsp;<br>\nПерун &nbsp;переморгнувся &nbsp;з &nbsp;Посейдоном. &nbsp;<br>\n<br>\nУдарив &nbsp;грім. &nbsp;Пополотніли &nbsp;греки. &nbsp;<br>\nПритьмом &nbsp;до &nbsp;гнізд &nbsp;верталися &nbsp;лелеки. &nbsp;<br>\n<br>\nНасупило. &nbsp;Дніпро &nbsp;поворонів. &nbsp;<br>\nНакрила &nbsp;греків &nbsp;піна &nbsp;бурунів. &nbsp;<br>\n<br>\nІ, &nbsp;пошпурлявши &nbsp;волею &nbsp;стихій, &nbsp;<br>\nкудись &nbsp;прибило &nbsp;к &nbsp;матері &nbsp;лихій. &nbsp;<br>\nЛиш &nbsp;завдяки &nbsp;прихильності &nbsp;Паллади, &nbsp;<br>\nбо &nbsp;був &nbsp;би &nbsp;греку &nbsp;тут &nbsp;кінець &nbsp;балади. &nbsp;<br>\n<br>\nТож &nbsp;бідні &nbsp;греки, &nbsp;мокрі &nbsp;як &nbsp;хлющі, &nbsp;<br>\nвтягли &nbsp;човни &nbsp;на &nbsp;берег &nbsp;у &nbsp;кущі. &nbsp;<br>\n<br>\nА &nbsp;де &nbsp;ж &nbsp;самим &nbsp;знайти &nbsp;тут &nbsp;укриття? &nbsp;<br>\nГроми &nbsp;над &nbsp;головою &nbsp;гуркотять. &nbsp;<br>\n<br>\nІ &nbsp;скелі &nbsp;ще &nbsp;архейської &nbsp;доби &nbsp;<br>\nстоять, &nbsp;немов &nbsp;камінні &nbsp;кадуби. &nbsp;<br>\n<br>\nА &nbsp;злива &nbsp;ллє. &nbsp;Аж &nbsp;онде &nbsp;і &nbsp;печера &nbsp;є. &nbsp;<br>\nПерун &nbsp;об &nbsp;скелю &nbsp;чиркає &nbsp;вогнем. &nbsp;<br>\nА &nbsp;може, &nbsp;ними &nbsp;там &nbsp;і &nbsp;повечеряє &nbsp;<br>\nякийсь &nbsp;страшний &nbsp;тутешній &nbsp;Поліфем? &nbsp;<br>\n<br>\nУгору &nbsp;греки &nbsp;дерлися &nbsp;по &nbsp;кручі. &nbsp;<br>\nЗ-під &nbsp;ніг &nbsp;котились &nbsp;камені &nbsp;грукучі. &nbsp;<br>\n<br>\nВ &nbsp;печеру &nbsp;темну &nbsp;вскочили, &nbsp;як &nbsp;в &nbsp;жлукто. &nbsp;<br>\nХопили &nbsp;стін, &nbsp;як &nbsp;тонучий &nbsp;корми. &nbsp;<br>\nВ &nbsp;печері &nbsp;щось &nbsp;завило, &nbsp;залулукало, &nbsp;<br>\nчеркнуло &nbsp;греків &nbsp;кігтями &nbsp;й &nbsp;крильми! &nbsp;<br>\n<br>\nПерун &nbsp;кресав &nbsp;об &nbsp;скелі &nbsp;блискавиці. &nbsp;<br>\nТремтіло &nbsp;все &nbsp;— &nbsp;дерева, &nbsp;греки, &nbsp;птиці. &nbsp;<br>\n<br>\nІ &nbsp;ось &nbsp;тоді, &nbsp;проламуючі &nbsp;хащі, &nbsp;<br>\nтри &nbsp;голови &nbsp;звернувши &nbsp;врізнобіч, &nbsp;<br>\nЗмій &nbsp;пролетів. &nbsp;Вогнем &nbsp;дихнув &nbsp;із &nbsp;пащі. &nbsp;<br>\nБо &nbsp;Змій &nbsp;літає &nbsp;в &nbsp;горобину &nbsp;ніч. &nbsp;<br>\n<br>\nТак &nbsp;ця &nbsp;поява &nbsp;греків &nbsp;настрахала! &nbsp;<br>\nЧекали &nbsp;ранку, &nbsp;розпач &nbsp;огортав. &nbsp;<br>\nГроми &nbsp;гриміли. &nbsp;Злива &nbsp;не &nbsp;вщухала. &nbsp;<br>\nІ &nbsp;у &nbsp;печері &nbsp;пугач &nbsp;реготав. &nbsp;<br>\n<br>\nГрек &nbsp;перший &nbsp;вранці &nbsp;визирнув. &nbsp;Світало. &nbsp;<br>\nВід &nbsp;страху &nbsp;серце &nbsp;дуже &nbsp;калатало. &nbsp;<br>\n<br>\nУже &nbsp;було &nbsp;спокійно &nbsp;все &nbsp;довкола. &nbsp;<br>\nІз &nbsp;гнізд &nbsp;пташиних &nbsp;чувся &nbsp;кволий &nbsp;писк. &nbsp;<br>\nІ &nbsp;горизонт &nbsp;з &nbsp;плечима &nbsp;дискобола &nbsp;<br>\nшпурнув &nbsp;у &nbsp;небо &nbsp;пурпуровий &nbsp;диск. &nbsp;<br>\n<br>\nРевли &nbsp;пороги. &nbsp;Був &nbsp;страшний &nbsp;той &nbsp;клекіт. &nbsp;<br>\nВ &nbsp;Дніпрі &nbsp;стояли &nbsp;Кам’яні &nbsp;Стоги. &nbsp;<br>\nБогів &nbsp;з &nbsp;Олімпу &nbsp;марно &nbsp;тут &nbsp;і &nbsp;кликать, &nbsp;<br>\nтут &nbsp;владарюють &nbsp;інші &nbsp;вже &nbsp;боги. &nbsp;<br>\n<br>\nТут &nbsp;можна &nbsp;їхні &nbsp;обриси &nbsp;розгледіть &nbsp;— &nbsp;<br>\nобличчя &nbsp;скель &nbsp;похмуре &nbsp;і &nbsp;живе. &nbsp;<br>\nІ &nbsp;хмарка &nbsp;біла, &nbsp;наче &nbsp;Леда &nbsp;— &nbsp;Лебідь &nbsp;<br>\nкудись &nbsp;туди, &nbsp;у &nbsp;Грецію &nbsp;пливе. &nbsp;<br>\n<br>\nЯкийсь &nbsp;дідок, &nbsp;сліпий &nbsp;на &nbsp;одне &nbsp;око, &nbsp;<br>\nпасе &nbsp;козу &nbsp;на &nbsp;схилі &nbsp;одиноко. &nbsp;<br>\n<br>\nІ &nbsp;грек &nbsp;сказав: &nbsp;— &nbsp;А &nbsp;може, &nbsp;я &nbsp;прогавив? &nbsp;<br>\nІ &nbsp;вітер &nbsp;вщух, &nbsp;і &nbsp;дощик &nbsp;перестав. &nbsp;<br>\nЩось &nbsp;не &nbsp;вернувся &nbsp;Змій &nbsp;отой &nbsp;Триглавий, &nbsp;<br>\nщо &nbsp;тут &nbsp;вночі &nbsp;над &nbsp;нами &nbsp;пролітав. &nbsp;<br>\n<br>\n— &nbsp;Та &nbsp;прилетить, &nbsp;— &nbsp;сказав &nbsp;дідок. &nbsp;— &nbsp;Ще &nbsp;рано. &nbsp;<br>\nА &nbsp;ти &nbsp;не &nbsp;бійсь. &nbsp;Пішов &nbsp;десь &nbsp;до &nbsp;чопа. &nbsp;<br>\nЗмій &nbsp;бореться &nbsp;лише &nbsp;з &nbsp;богатирями. &nbsp;<br>\nТаких, &nbsp;як &nbsp;ти, &nbsp;цей &nbsp;Змій &nbsp;тут &nbsp;не &nbsp;чіпа. &nbsp;<br>\n<br>\nГрек &nbsp;звеселів, &nbsp;подякував &nbsp;за &nbsp;щирість. &nbsp;<br>\nПішов &nbsp;пройтися, &nbsp;сонця &nbsp;не &nbsp;заспав. &nbsp;<br>\nА &nbsp;вранці &nbsp;греки &nbsp;вийшли, &nbsp;сполошились, &nbsp;— &nbsp;<br>\nнемає &nbsp;грека. &nbsp;Як &nbsp;у &nbsp;воду &nbsp;впав. &nbsp;<br>\n<br>\nВже &nbsp;й &nbsp;у &nbsp;човнах &nbsp;вантаж &nbsp;пересушили. &nbsp;<br>\nПодерті &nbsp;лікті &nbsp;голкою &nbsp;зашили. &nbsp;<br>\nВже &nbsp;погукали, &nbsp;кожен &nbsp;зокрема. &nbsp;<br>\nПора &nbsp;в &nbsp;дорогу. &nbsp;А &nbsp;його &nbsp;нема. &nbsp;<br>\n<br>\nУже &nbsp;зловили &nbsp;окуня &nbsp;і &nbsp;щуку. &nbsp;<br>\nУже &nbsp;гукнули &nbsp;тонше &nbsp;ультразвуку. &nbsp;<br>\nУже &nbsp;у &nbsp;яр &nbsp;попадали &nbsp;сторчма. &nbsp;<br>\nОтак &nbsp;шукали. &nbsp;А &nbsp;його &nbsp;нема. &nbsp;<br>\n<br>\nВже &nbsp;й &nbsp;дичину &nbsp;упорали &nbsp;печену. &nbsp;<br>\nУже &nbsp;й &nbsp;думки &nbsp;подумали &nbsp;жаскі. &nbsp;<br>\n<br>\nА &nbsp;він &nbsp;шукав &nbsp;на &nbsp;острові &nbsp;печеру, &nbsp;<br>\nде &nbsp;народився &nbsp;син &nbsp;Геракла &nbsp;— &nbsp;Скіф! &nbsp;<br>\n<br>\nЗ’явився &nbsp;геть &nbsp;подряпаний &nbsp;гілками. &nbsp;<br>\nНу, &nbsp;тут &nbsp;на &nbsp;нього &nbsp;греки &nbsp;з &nbsp;кулаками. &nbsp;<br>\n<br>\nА &nbsp;він &nbsp;їм &nbsp;склав &nbsp;усі &nbsp;свої &nbsp;трофеї &nbsp;— &nbsp;<br>\nкремінний &nbsp;ніж, &nbsp;сокиру &nbsp;кам’яну. &nbsp;<br>\n— &nbsp;Чи &nbsp;не &nbsp;прибив &nbsp;нас &nbsp;вітер &nbsp;до &nbsp;Гілеї? &nbsp;<br>\nЖили &nbsp;тут &nbsp;люди &nbsp;в &nbsp;давню &nbsp;давнину. &nbsp;<br>\n<br>\nНе &nbsp;встиг &nbsp;я, &nbsp;— &nbsp;каже, &nbsp;— &nbsp;обійти &nbsp;цей &nbsp;острів. &nbsp;<br>\nЯкі &nbsp;тут &nbsp;скелі, &nbsp;і &nbsp;який &nbsp;тут &nbsp;простір! &nbsp;<br>\nУже &nbsp;й &nbsp;пороги &nbsp;видно &nbsp;вдалині. &nbsp;<br>\nВони &nbsp;ревуть, &nbsp;як &nbsp;тури &nbsp;кам’яні. &nbsp;<br>\n<br>\nКраси &nbsp;такої &nbsp;Змієм &nbsp;не &nbsp;зурочиш. &nbsp;<br>\nТут &nbsp;на &nbsp;воді &nbsp;співає &nbsp;очерет. &nbsp;<br>\nІ &nbsp;дикі &nbsp;бджоли &nbsp;грушових &nbsp;урочищ &nbsp;<br>\nу &nbsp;дупла &nbsp;дбають &nbsp;бурштиновий &nbsp;мед. &nbsp;<br>\n<br>\nПечеру &nbsp;бачив, &nbsp;там &nbsp;чайки &nbsp;гніздились. &nbsp;<br>\nХотів &nbsp;зайти, &nbsp;зірвався, &nbsp;не &nbsp;доліз. &nbsp;<br>\nОтам &nbsp;вони, &nbsp;мабуть, &nbsp;і &nbsp;народились, &nbsp;<br>\nтри &nbsp;брати &nbsp;— &nbsp;Скіф, &nbsp;Гелон &nbsp;і &nbsp;Агафірс. &nbsp;<br>\n<br>\nКрасива &nbsp;мати &nbsp;в &nbsp;них &nbsp;була, &nbsp;зміюка. &nbsp;<br>\nГеракл &nbsp;поїхав. &nbsp;Виросли &nbsp;малі. &nbsp;<br>\nНатяг &nbsp;найменший &nbsp;батькового &nbsp;лука &nbsp;<br>\nта &nbsp;й &nbsp;став &nbsp;царем &nbsp;всієї &nbsp;тут &nbsp;землі. &nbsp;<br>\n<br>\nАле &nbsp;ж &nbsp;яке &nbsp;ревіння &nbsp;безнастанне! &nbsp;<br>\nЦе &nbsp;описать &nbsp;— &nbsp;зламається &nbsp;перо. &nbsp;<br>\nКуди &nbsp;ви, &nbsp;греки? &nbsp;Тут &nbsp;якісь &nbsp;титани &nbsp;<br>\nзагородили &nbsp;скелями &nbsp;Дніпро. &nbsp;<br>\n<br>\nКиплять, &nbsp;ревуть &nbsp;і &nbsp;піняться &nbsp;потоки. &nbsp;<br>\nШалений &nbsp;вир &nbsp;закручують &nbsp;вали. &nbsp;<br>\nТут &nbsp;треба &nbsp;йти &nbsp;в &nbsp;село &nbsp;Переволоки, &nbsp;<br>\nпросить &nbsp;людей, &nbsp;щоб &nbsp;пе-ре-во-лок-ли. &nbsp;<br>\n<br>\nТут &nbsp;вантажу &nbsp;з &nbsp;човнів &nbsp;не &nbsp;наноситись. &nbsp;<br>\nЦе &nbsp;поєдинок &nbsp;каменю &nbsp;й &nbsp;води. &nbsp;<br>\nТут &nbsp;Шум-Порог, &nbsp;Будило, &nbsp;Ненаситець, &nbsp;— &nbsp;<br>\nтут &nbsp;дев’ять &nbsp;їх, &nbsp;попробуй &nbsp;обійди! &nbsp;<br>\n<br>\nРоззулись &nbsp;греки. &nbsp;Вже &nbsp;і &nbsp;розляглися. &nbsp;<br>\nІдуть, &nbsp;ногами &nbsp;мацаючи &nbsp;дно. &nbsp;<br>\nАнтичні &nbsp;греки, &nbsp;а &nbsp;котрий &nbsp;і &nbsp;лисий, &nbsp;<br>\nі &nbsp;петельгузий, &nbsp;— &nbsp;що &nbsp;кому &nbsp;дано. &nbsp;<br>\n<br>\nОтак &nbsp;брели &nbsp;ті &nbsp;греки &nbsp;безодежні. &nbsp;<br>\nВели &nbsp;човни &nbsp;вздовж &nbsp;берега &nbsp;в &nbsp;рогіз. &nbsp;<br>\nІ &nbsp;німфа, &nbsp;що &nbsp;жила &nbsp;в &nbsp;печері &nbsp;прибережній, &nbsp;<br>\nдивилася &nbsp;на &nbsp;них, &nbsp;сміялася &nbsp;до &nbsp;сліз. &nbsp;<br>\n<br>\nКоли &nbsp;аж &nbsp;ген &nbsp;— &nbsp;іде &nbsp;абориген. &nbsp;<br>\nСидить &nbsp;на &nbsp;бочці &nbsp;скіфський &nbsp;Діоген. &nbsp;<br>\n<br>\nЯкийсь &nbsp;хлопчина &nbsp;запряга &nbsp;воли. &nbsp;<br>\nДва &nbsp;лісоруби &nbsp;також &nbsp;наддали. &nbsp;<br>\n<br>\nТа &nbsp;так &nbsp;човни, &nbsp;укупі &nbsp;з &nbsp;вантажем, &nbsp;<br>\nна &nbsp;коліщатах &nbsp;потягли &nbsp;гужем. &nbsp;<br>\n<br>\nБо &nbsp;корабель &nbsp;великий &nbsp;чи &nbsp;баркас &nbsp;<br>\nлишився &nbsp;б &nbsp;тут, &nbsp;перевезли &nbsp;б &nbsp;товари. &nbsp;<br>\nЗ &nbsp;тамтого &nbsp;боку &nbsp;інший &nbsp;повсякчас &nbsp;<br>\nчекає &nbsp;транспорт. &nbsp;Так &nbsp;і &nbsp;допливали. &nbsp;<br>\n<br>\nНіхто &nbsp;з &nbsp;купців &nbsp;тут &nbsp;не &nbsp;застряв &nbsp;ні &nbsp;разу. &nbsp;<br>\nБули &nbsp;тут &nbsp;греки &nbsp;і &nbsp;майстри &nbsp;з &nbsp;Кавказу. &nbsp;<br>\nІ &nbsp;фінікійці, &nbsp;люди &nbsp;всюдисущі, &nbsp;<br>\nне &nbsp;раз &nbsp;перепливали &nbsp;тут &nbsp;по &nbsp;суші. &nbsp;<br>\n<br>\nІ &nbsp;навіть &nbsp;плив &nbsp;кудись &nbsp;і &nbsp;звідкілясь &nbsp;<br>\nіранський &nbsp;остракіруваний &nbsp;князь. &nbsp;<br>\n<br>\nЧовни &nbsp;ж &nbsp;везли &nbsp;у &nbsp;десять &nbsp;пар &nbsp;волів, &nbsp;<br>\nявивши &nbsp;тільки &nbsp;вуса &nbsp;з-під &nbsp;брилів. &nbsp;<br>\n<br>\nЦе, &nbsp;звісно, &nbsp;діло &nbsp;не &nbsp;таке &nbsp;і &nbsp;скоре. &nbsp;<br>\nМинали &nbsp;верби, &nbsp;липи &nbsp;й &nbsp;осокори. &nbsp;<br>\nГаї &nbsp;минали. &nbsp;Кручі &nbsp;обминали. &nbsp;<br>\nВарили &nbsp;юшку. &nbsp;І &nbsp;волів &nbsp;міняли. &nbsp;<br>\n<br>\nПри &nbsp;ручаях &nbsp;спинялись &nbsp;на &nbsp;ночліг. &nbsp;<br>\nТакі &nbsp;тут &nbsp;люди &nbsp;мовчазні, &nbsp;аж &nbsp;чудно. &nbsp;<br>\nБо &nbsp;звикли. &nbsp;Так &nbsp;шумить &nbsp;поріг &nbsp;— &nbsp;<br>\nлюдського &nbsp;голосу &nbsp;не &nbsp;чутно. &nbsp;<br>\n<br>\nПівсотні &nbsp;верст &nbsp;за &nbsp;два &nbsp;дні &nbsp;побороли. &nbsp;<br>\nНа &nbsp;третій &nbsp;день &nbsp;ставали &nbsp;до &nbsp;кодоли. &nbsp;<br>\nІ, &nbsp;підкотивши &nbsp;під &nbsp;човни &nbsp;колоди, &nbsp;<br>\nспустили &nbsp;греків &nbsp;знов &nbsp;на &nbsp;тихі &nbsp;води. &nbsp;<br>\n<br>\nПливуть &nbsp;вони &nbsp;з &nbsp;коштовними &nbsp;речами. &nbsp;<br>\nА &nbsp;щось &nbsp;у &nbsp;лісі &nbsp;вевкалось &nbsp;ночами. &nbsp;<br>\n<br>\nЛіси &nbsp;підходять &nbsp;близько &nbsp;до &nbsp;води, &nbsp;<br>\nпитають &nbsp;греків: &nbsp;— &nbsp;Ви &nbsp;ото &nbsp;куди? &nbsp;<br>\n<br>\nЧи &nbsp;вам &nbsp;було &nbsp;надморських &nbsp;торжищ &nbsp;мало? &nbsp;<br>\nЧи &nbsp;вас &nbsp;нічого &nbsp;дома &nbsp;не &nbsp;тримало? &nbsp;<br>\n<br>\nІ &nbsp;хто &nbsp;вас &nbsp;на &nbsp;ці &nbsp;мандри &nbsp;підбивав? &nbsp;<br>\nСюди &nbsp;ж &nbsp;і &nbsp;Геродот &nbsp;не &nbsp;допливав! &nbsp;<br>\n<br>\nТут &nbsp;праліси. &nbsp;Тут &nbsp;болота &nbsp;і &nbsp;нетрі. &nbsp;<br>\nТут &nbsp;раз &nbsp;на &nbsp;рік &nbsp;вовками &nbsp;виють &nbsp;неври. &nbsp;<br>\n<br>\nНіхто &nbsp;із &nbsp;вас &nbsp;додому &nbsp;не &nbsp;доїде, &nbsp;<br>\nз’їдять &nbsp;вас &nbsp;андрофаги-людоїди. &nbsp;<br>\n<br>\nТут &nbsp;люди &nbsp;дикі &nbsp;у &nbsp;своїй &nbsp;основі. &nbsp;<br>\nБудини &nbsp;тут &nbsp;їдять &nbsp;шишки &nbsp;соснові. &nbsp;<br>\n<br>\nТут &nbsp;житла &nbsp;вбогі, &nbsp;звичаї &nbsp;незвичні. &nbsp;<br>\nКому &nbsp;тут &nbsp;треба &nbsp;амфори &nbsp;античні? &nbsp;<br>\n<br>\nТим &nbsp;часом &nbsp;жінка &nbsp;ткала &nbsp;килимочка &nbsp;<br>\nв &nbsp;тіні &nbsp;троянд &nbsp;і &nbsp;спілих &nbsp;виногрон, &nbsp;<br>\nде &nbsp;на &nbsp;фронтоні &nbsp;грецького &nbsp;домочка &nbsp;<br>\nсміявся &nbsp;акростерій-машкарон. &nbsp;<br>\n<br>\nБула &nbsp;іще &nbsp;всіляка &nbsp;там &nbsp;ліпнина, &nbsp;<br>\nпальмети &nbsp;різні &nbsp;в &nbsp;камені &nbsp;рудім, &nbsp;<br>\nще &nbsp;й &nbsp;дифірамб &nbsp;на &nbsp;честь &nbsp;громадянина, &nbsp;<br>\nщо &nbsp;збудував &nbsp;такий &nbsp;чудовий &nbsp;дім! &nbsp;<br>\n<br>\nОскільки &nbsp;ж &nbsp;час &nbsp;хазяїна &nbsp;поглинув, &nbsp;<br>\nтут &nbsp;не &nbsp;було &nbsp;ні &nbsp;танців, &nbsp;ні &nbsp;музик, &nbsp;<br>\nі &nbsp;акротерій &nbsp;з &nbsp;паленої &nbsp;глини &nbsp;<br>\nвсім &nbsp;женихам &nbsp;показував &nbsp;язик. &nbsp;<br>\n<br>\nТа &nbsp;ще &nbsp;й &nbsp;перекривляли &nbsp;у &nbsp;саду &nbsp;<br>\nзаморські &nbsp;птиці &nbsp;ара &nbsp;й &nbsp;какаду. &nbsp;<br>\n<br>\nВнизу &nbsp;лиман &nbsp;лежав &nbsp;у &nbsp;очереті, &nbsp;<br>\nбичків &nbsp;було &nbsp;в &nbsp;лимані &nbsp;без &nbsp;числа. &nbsp;<br>\nАле &nbsp;доріжка, &nbsp;мощена &nbsp;череп’ям, &nbsp;<br>\nуже &nbsp;й &nbsp;зеленим &nbsp;мохом &nbsp;поросла… &nbsp;<br>\n<br>\nА &nbsp;на &nbsp;крайсвіту, &nbsp;в &nbsp;невідомій &nbsp;точці, &nbsp;<br>\nпливе &nbsp;гречин &nbsp;у &nbsp;маковій &nbsp;сорочці. &nbsp;<br>\n<br>\nПливе &nbsp;й &nbsp;пливе &nbsp;на &nbsp;північ &nbsp;із &nbsp;примор’я. &nbsp;<br>\nЧоло &nbsp;смагляве &nbsp;вітер &nbsp;холодить. &nbsp;<br>\nПливе &nbsp;й &nbsp;не &nbsp;знає, &nbsp;що &nbsp;вже &nbsp;третя &nbsp;Мойра &nbsp;<br>\nіз &nbsp;ножицями &nbsp;жде &nbsp;його, &nbsp;сидить. &nbsp;<br>\n<br>\nА &nbsp;навкруги &nbsp;— &nbsp;природа &nbsp;первозданна. &nbsp;<br>\nІ &nbsp;люди &nbsp;щедрі &nbsp;й &nbsp;добрі, &nbsp;як &nbsp;вона. &nbsp;<br>\nВсе &nbsp;їм &nbsp;дала &nbsp;богиня &nbsp;їхня &nbsp;Дана. &nbsp;<br>\nЖиве &nbsp;народ. &nbsp;Кочують &nbsp;племена. &nbsp;<br>\n<br>\nОт &nbsp;якось &nbsp;греки &nbsp;їхали &nbsp;підвечір. &nbsp;<br>\nАж &nbsp;гульк &nbsp;— &nbsp;село, &nbsp;чимало &nbsp;щось &nbsp;дворів. &nbsp;<br>\nІ &nbsp;держать &nbsp;небо &nbsp;на &nbsp;кремезних &nbsp;плечах &nbsp;<br>\nстарі &nbsp;Атланти &nbsp;дужих &nbsp;яворів. &nbsp;<br>\n<br>\nВтомились &nbsp;греки &nbsp;веслами &nbsp;махати. &nbsp;<br>\nЗайшли &nbsp;у &nbsp;двір. &nbsp;Віконце &nbsp;золоте. &nbsp;<br>\nА &nbsp;тут &nbsp;якраз &nbsp;жіноцтво &nbsp;біля &nbsp;хати &nbsp;<br>\nвінки &nbsp;купальські, &nbsp;сидячи, &nbsp;плете. &nbsp;<br>\n<br>\nНу, &nbsp;грекам &nbsp;що? &nbsp;Зайшли, &nbsp;пожартували. &nbsp;<br>\nНу, &nbsp;грекам &nbsp;що? &nbsp;По &nbsp;чарці &nbsp;налили. &nbsp;<br>\nТа &nbsp;так &nbsp;ото &nbsp;співали &nbsp;і &nbsp;співали, &nbsp;<br>\nі &nbsp;греків &nbsp;теж &nbsp;у &nbsp;пісню &nbsp;заплели. &nbsp;<br>\n<br>\nБуло &nbsp;столів &nbsp;велике &nbsp;застеляння. &nbsp;<br>\nБули &nbsp;землі &nbsp;всещедрої &nbsp;плоди. &nbsp;<br>\nБог &nbsp;літного &nbsp;сонцестояння &nbsp;<br>\nтоді &nbsp;брав &nbsp;шлюб &nbsp;з &nbsp;богинею &nbsp;води. &nbsp;<br>\n<br>\nНе &nbsp;визнають &nbsp;тут &nbsp;Зевса &nbsp;і &nbsp;Паллади. &nbsp;<br>\nТут &nbsp;сповідають &nbsp;люди &nbsp;на &nbsp;Дніпрі &nbsp;<br>\nвисокий &nbsp;культ &nbsp;астральної &nbsp;тріади &nbsp;— &nbsp;<br>\nкульт &nbsp;Місяця, &nbsp;культ &nbsp;Сонця, &nbsp;культ &nbsp;Зорі. &nbsp;<br>\n<br>\nЗвуть &nbsp;молодого &nbsp;місяцем &nbsp;і &nbsp;князем. &nbsp;<br>\nУ &nbsp;них &nbsp;дівчина &nbsp;сходить, &nbsp;як &nbsp;зоря. &nbsp;<br>\nШанують &nbsp;предків. &nbsp;А &nbsp;зберуться &nbsp;разом &nbsp;— &nbsp;<br>\nу &nbsp;них &nbsp;тут &nbsp;пам’ять &nbsp;замість &nbsp;вівтаря. &nbsp;<br>\n<br>\nЗгадають &nbsp;рід &nbsp;до &nbsp;сьомого &nbsp;коліна. &nbsp;<br>\nВ &nbsp;них &nbsp;Рід &nbsp;як &nbsp;бог, &nbsp;у &nbsp;нього &nbsp;сонця &nbsp;лик. &nbsp;<br>\nВони &nbsp;з &nbsp;вогню, &nbsp;у &nbsp;них &nbsp;душа &nbsp;нетлінна. &nbsp;<br>\nУ &nbsp;них &nbsp;і &nbsp;серп &nbsp;— &nbsp;як &nbsp;місяць &nbsp;молодик. &nbsp;<br>\n<br>\nУ &nbsp;них &nbsp;зірчаті &nbsp;пряники &nbsp;жертовні. &nbsp;<br>\nВони &nbsp;без &nbsp;маку &nbsp;не &nbsp;спечуть &nbsp;коржа. &nbsp;<br>\nТут &nbsp;і &nbsp;діжа &nbsp;в &nbsp;них, &nbsp;наче &nbsp;місяць &nbsp;вповні. &nbsp;<br>\nУ &nbsp;них &nbsp;і &nbsp;місяць &nbsp;сходить, &nbsp;як &nbsp;діжа. &nbsp;<br>\n<br>\nЇм &nbsp;їхній &nbsp;бог &nbsp;біди &nbsp;не &nbsp;заподіє. &nbsp;<br>\nБогинь &nbsp;нема &nbsp;сварливих &nbsp;і &nbsp;гризьких. &nbsp;<br>\nБо &nbsp;тут &nbsp;боги &nbsp;— &nbsp;як &nbsp;втілення &nbsp;надії, &nbsp;<br>\nа &nbsp;на &nbsp;Олімпі &nbsp;— &nbsp;пристрастей &nbsp;людських. &nbsp;<br>\n<br>\nНе &nbsp;зразу &nbsp;греки &nbsp;стали &nbsp;толерантні. &nbsp;<br>\nСкіфиня &nbsp;теж &nbsp;хапала &nbsp;рогача. &nbsp;<br>\nВони &nbsp;хотіли &nbsp;тут &nbsp;своїх &nbsp;гарантій &nbsp;<br>\nі &nbsp;навіть &nbsp;вимагали &nbsp;товмача. &nbsp;<br>\n<br>\nКоли &nbsp;ж &nbsp;вона &nbsp;внесла &nbsp;у &nbsp;друшляку &nbsp;<br>\nлунарний &nbsp;символ &nbsp;— &nbsp;ліплені &nbsp;вареники, &nbsp;<br>\nто &nbsp;греки &nbsp;також &nbsp;прийняли &nbsp;цей &nbsp;культ &nbsp;<br>\nі &nbsp;стали &nbsp;вже &nbsp;навік &nbsp;його &nbsp;зволенники. &nbsp;<br>\n<br>\nСпочатку &nbsp;греків &nbsp;трохи &nbsp;в &nbsp;сон &nbsp;хилило. &nbsp;<br>\nЗдорожились, &nbsp;вже &nbsp;й &nbsp;ніч &nbsp;була &nbsp;глуха. &nbsp;<br>\nТа &nbsp;не &nbsp;такий &nbsp;тут &nbsp;бог &nbsp;Семиярило &nbsp;— &nbsp;<br>\nвін &nbsp;хоч &nbsp;кого &nbsp;від &nbsp;сну &nbsp;розкутурха. &nbsp;<br>\n<br>\nБули &nbsp;до &nbsp;ранку &nbsp;в &nbsp;тому &nbsp;селищі &nbsp;<br>\nвеликі &nbsp;ігри, &nbsp;танці &nbsp;і &nbsp;веселощі. &nbsp;<br>\n<br>\nПили &nbsp;меди, &nbsp;зрубали &nbsp;чорноклена, &nbsp;<br>\nвтопили &nbsp;смерть, &nbsp;що &nbsp;звалася &nbsp;Марена. &nbsp;<br>\n<br>\nВ &nbsp;цьому &nbsp;краю &nbsp;Дажбога &nbsp;і &nbsp;Перуна &nbsp;<br>\nтаки &nbsp;той &nbsp;грек &nbsp;не &nbsp;втримався, &nbsp;кутнув. &nbsp;<br>\nЯкби &nbsp;йому &nbsp;кіфара &nbsp;семиструнна, &nbsp;<br>\nто &nbsp;він &nbsp;би &nbsp;і &nbsp;вакхічне &nbsp;щось &nbsp;утнув! &nbsp;<br>\n<br>\nВогонь &nbsp;купальський &nbsp;розвели &nbsp;на &nbsp;вигоні. &nbsp;<br>\nБуло &nbsp;там &nbsp;крику, &nbsp;сміху &nbsp;і &nbsp;забав. &nbsp;<br>\nСандалії &nbsp;поспалювать &nbsp;невигідно, &nbsp;<br>\nто &nbsp;він &nbsp;роззувся &nbsp;босий &nbsp;і &nbsp;стрибав. &nbsp;<br>\n<br>\nКрізь &nbsp;той &nbsp;вогонь &nbsp;проводили &nbsp;худобу. &nbsp;<br>\nІ &nbsp;не &nbsp;стирали &nbsp;попіл &nbsp;з &nbsp;підошов. &nbsp;<br>\nХто &nbsp;мав &nbsp;яку &nbsp;жалобу &nbsp;чи &nbsp;хворобу, &nbsp;<br>\nкрізь &nbsp;всеочисне &nbsp;полум’я &nbsp;пройшов. &nbsp;<br>\n<br>\nВогонь &nbsp;святий. &nbsp;Співали &nbsp;півні &nbsp;треті. &nbsp;<br>\nПід &nbsp;ранок &nbsp;там &nbsp;робилося &nbsp;таке! &nbsp;<br>\nТам &nbsp;парубки &nbsp;на &nbsp;бриючому &nbsp;злеті &nbsp;<br>\nішли, &nbsp;штаньми &nbsp;палаючи, &nbsp;в &nbsp;піке! &nbsp;<br>\n<br>\nДівчата &nbsp;верещали, &nbsp;огинались. &nbsp;<br>\nМабуть, &nbsp;хотіли, &nbsp;щоб &nbsp;за &nbsp;ними &nbsp;гнались. &nbsp;<br>\n<br>\nВогонь &nbsp;жахтів, &nbsp;угору &nbsp;як &nbsp;сахнувся! &nbsp;<br>\nОдин &nbsp;дідок &nbsp;там &nbsp;ледь &nbsp;не &nbsp;розчахнувся. &nbsp;<br>\nСтрибали &nbsp;всі. &nbsp;І, &nbsp;обсмаливши &nbsp;п’яти, &nbsp;<br>\nгрек &nbsp;розігнався, &nbsp;щоб &nbsp;стрибнути &nbsp;вп’яте. &nbsp;<br>\nАле &nbsp;спинився, &nbsp;підвернувши &nbsp;ногу. &nbsp;<br>\nА &nbsp;скоросвіт &nbsp;і &nbsp;рушили &nbsp;в &nbsp;дорогу. &nbsp;<br>\n<br>\nДівчата &nbsp;й &nbsp;хлопці &nbsp;греків &nbsp;проводжали. &nbsp;<br>\nБогів &nbsp;прихильних &nbsp;грекам &nbsp;побажали. &nbsp;<br>\nДали &nbsp;в &nbsp;дорогу &nbsp;різних &nbsp;почастунків, &nbsp;<br>\nлящів, &nbsp;тарані &nbsp;і &nbsp;місцевих &nbsp;трунків. &nbsp;<br>\nДід &nbsp;врізав &nbsp;меду &nbsp;забоцень. &nbsp;Бабуні &nbsp;<br>\nвдягли &nbsp;на &nbsp;греків &nbsp;по &nbsp;вінку &nbsp;цибулі. &nbsp;<br>\n<br>\nНа &nbsp;віддарунок &nbsp;греки &nbsp;всім &nbsp;потрошку &nbsp;— &nbsp;<br>\nтій &nbsp;амулетик, &nbsp;тій &nbsp;боспорську &nbsp;брошку. &nbsp;<br>\nТій &nbsp;гребінець &nbsp;із &nbsp;дерева &nbsp;кедрового, &nbsp;<br>\nтій &nbsp;скарабея &nbsp;темно-лазурового. &nbsp;<br>\nБраслет &nbsp;з &nbsp;пружинки. &nbsp;Пригорщу &nbsp;кулонів &nbsp;<br>\nіз &nbsp;клешнів &nbsp;краба &nbsp;й &nbsp;кримських &nbsp;халцедонів. &nbsp;<br>\n<br>\nМіцного &nbsp;квасу &nbsp;випили &nbsp;по &nbsp;дзбану. &nbsp;<br>\nЗ &nbsp;вогнів &nbsp;купальських &nbsp;ще &nbsp;курився &nbsp;дим. &nbsp;<br>\nБув &nbsp;ранок &nbsp;— &nbsp;як &nbsp;хітон &nbsp;із &nbsp;тиші &nbsp;і &nbsp;туману &nbsp;<br>\nз &nbsp;обличчям &nbsp;сонця &nbsp;восково-блідим. &nbsp;<br>\n<br>\nПливуть &nbsp;вони &nbsp;між &nbsp;тими &nbsp;берегами. &nbsp;<br>\nА &nbsp;скрізь &nbsp;луги &nbsp;безмежні &nbsp;за &nbsp;лугами. &nbsp;<br>\n<br>\nПіщаний &nbsp;берег &nbsp;в &nbsp;решеті &nbsp;стрижів. &nbsp;<br>\nІ &nbsp;добрі &nbsp;люди &nbsp;гарних &nbsp;типажів. &nbsp;<br>\n<br>\nУ &nbsp;кожен &nbsp;яр &nbsp;шугнуло &nbsp;по &nbsp;Сибіллі. &nbsp;<br>\nВже &nbsp;де-не-де &nbsp;й &nbsp;димок &nbsp;із &nbsp;димаря. &nbsp;<br>\nПасуться &nbsp;в &nbsp;лузі &nbsp;коні, &nbsp;та &nbsp;все &nbsp;білі, &nbsp;<br>\nяк &nbsp;у &nbsp;фракійського &nbsp;царя. &nbsp;<br>\n<br>\nНа &nbsp;злуці &nbsp;рік &nbsp;святилище &nbsp;богині. &nbsp;<br>\nТакі &nbsp;сади, &nbsp;що &nbsp;важко &nbsp;проминать. &nbsp;<br>\nГойдаються &nbsp;на &nbsp;вербах &nbsp;Берегині, &nbsp;<br>\nпротослов’янські &nbsp;родички &nbsp;наяд. &nbsp;<br>\n<br>\nКазковий &nbsp;край, &nbsp;небачені &nbsp;терени! &nbsp;<br>\nА &nbsp;прийде &nbsp;вечір, &nbsp;тільки &nbsp;бережись. &nbsp;<br>\nДівчата &nbsp;тут &nbsp;співають, &nbsp;як &nbsp;сирени, &nbsp;— &nbsp;<br>\nхоч &nbsp;до &nbsp;корми &nbsp;ремінням &nbsp;прив’яжись! &nbsp;<br>\n<br>\nЩе &nbsp;й, &nbsp;звісна &nbsp;річ, &nbsp;розказую &nbsp;не &nbsp;все &nbsp;я. &nbsp;<br>\nНа &nbsp;це &nbsp;потрібно &nbsp;віщої &nbsp;струни. &nbsp;<br>\nДалекий &nbsp;світ, &nbsp;купецька &nbsp;одіссея, &nbsp;<br>\nхмільне &nbsp;старе &nbsp;вино &nbsp;старовини! &nbsp;<br>\n<br>\nОн &nbsp;Одіссей &nbsp;вертався &nbsp;десять &nbsp;год, &nbsp;<br>\nта &nbsp;й &nbsp;то &nbsp;зазнав &nbsp;ого &nbsp;яких &nbsp;пригод. &nbsp;<br>\nА &nbsp;цей &nbsp;гречин &nbsp;вертається &nbsp;віки, &nbsp;<br>\nта &nbsp;ще &nbsp;ж &nbsp;ізвідки &nbsp;— &nbsp;прямо &nbsp;з &nbsp;дна &nbsp;ріки! &nbsp;— &nbsp;<br>\nв &nbsp;двадцятий &nbsp;вік &nbsp;причалює &nbsp;од &nbsp;Скіфів! &nbsp;— &nbsp;<br>\nа &nbsp;от &nbsp;про &nbsp;нього &nbsp;ні &nbsp;чуток, &nbsp;ні &nbsp;міфів. &nbsp;<br>\n<br>\nІ &nbsp;все &nbsp;тому, &nbsp;що &nbsp;наша &nbsp;ера &nbsp;<br>\nчомусь &nbsp;і &nbsp;досі &nbsp;не &nbsp;дає &nbsp;Гомера. &nbsp;<br>\n<br>\nОт &nbsp;грек &nbsp;пливе. &nbsp;Сидить &nbsp;у &nbsp;човні &nbsp;босий. &nbsp;<br>\nЧервоне &nbsp;сонце &nbsp;сходить &nbsp;з-за &nbsp;гори. &nbsp;<br>\nТам &nbsp;цілий &nbsp;ліс &nbsp;набокуватих &nbsp;сосен, &nbsp;— &nbsp;<br>\nмабуть, &nbsp;такі &nbsp;там &nbsp;віяли &nbsp;вітри. &nbsp;<br>\n<br>\nА &nbsp;серед &nbsp;сосен &nbsp;капище &nbsp;прадавнє. &nbsp;<br>\nВнизу &nbsp;корчі &nbsp;сумні &nbsp;та &nbsp;осока. &nbsp;<br>\nІ &nbsp;в &nbsp;Борисфен &nbsp;задумливо &nbsp;впадає &nbsp;<br>\nякась &nbsp;не &nbsp;знана &nbsp;грекові &nbsp;ріка. &nbsp;<br>\n<br>\nІ &nbsp;сивий &nbsp;жрець &nbsp;сказав &nbsp;їм, &nbsp;як &nbsp;із &nbsp;неба: &nbsp;<br>\n— &nbsp;Гей, &nbsp;добрі &nbsp;люди, &nbsp;а &nbsp;чого &nbsp;вам &nbsp;треба? &nbsp;<br>\n<br>\nВклонились &nbsp;греки &nbsp;звичаям &nbsp;тутешнім. &nbsp;<br>\nСпитали &nbsp;греки, &nbsp;що &nbsp;це &nbsp;за &nbsp;ріка. &nbsp;<br>\nІ &nbsp;сивий &nbsp;жрець &nbsp;вклонився &nbsp;низько &nbsp;теж &nbsp;їм, &nbsp;<br>\nхоча &nbsp;дивився &nbsp;дуже &nbsp;звисока. &nbsp;<br>\n<br>\nВідтак &nbsp;велично &nbsp;показав &nbsp;їм &nbsp;костуром &nbsp;— &nbsp;<br>\nтам &nbsp;далі &nbsp;місто, &nbsp;й &nbsp;люди &nbsp;не &nbsp;скупі. &nbsp;<br>\nСказав, &nbsp;що &nbsp;обрій &nbsp;— &nbsp;це &nbsp;усмішка &nbsp;простору &nbsp;<br>\nі &nbsp;що &nbsp;ім’я &nbsp;цій &nbsp;річечці &nbsp;— &nbsp;Супій. &nbsp;<br>\n<br>\nТоді &nbsp;вона &nbsp;була &nbsp;ще &nbsp;судноплавна. &nbsp;<br>\nТуди &nbsp;якраз &nbsp;кораблик &nbsp;завертав. &nbsp;<br>\nІ &nbsp;під &nbsp;вітрилом &nbsp;схожий &nbsp;хтось &nbsp;на &nbsp;Фавна, &nbsp;<br>\nморгнувши &nbsp;оком, &nbsp;греків &nbsp;привітав. &nbsp;<br>\n<br>\nІ &nbsp;грек &nbsp;сказав, &nbsp;подумавши, &nbsp;невдовзі, &nbsp;<br>\nпосмикавши &nbsp;борідку &nbsp;чепурну: &nbsp;<br>\n— &nbsp;Ви &nbsp;там &nbsp;торгуйте &nbsp;на &nbsp;великім &nbsp;торзі, &nbsp;<br>\nа &nbsp;я, &nbsp;мабуть, &nbsp;в &nbsp;цю &nbsp;річку &nbsp;заверну! &nbsp;<br>\n<br>\nЙому &nbsp;ж &nbsp;його &nbsp;супутники &nbsp;махали, &nbsp;<br>\nне &nbsp;завертати &nbsp;в &nbsp;річечку &nbsp;прохали: &nbsp;<br>\n<br>\n— &nbsp;Куди &nbsp;пливеш, &nbsp;не &nbsp;спокушав &nbsp;би &nbsp;долі! &nbsp;<br>\nХто &nbsp;зна, &nbsp;яке &nbsp;тут &nbsp;царство &nbsp;межове? &nbsp;<br>\nА &nbsp;там &nbsp;же &nbsp;біля &nbsp;торгу &nbsp;на &nbsp;Подолі &nbsp;<br>\nзнайомий &nbsp;грек &nbsp;із &nbsp;Хіосу &nbsp;живе! &nbsp;<br>\n<br>\nТам &nbsp;зброю &nbsp;вміють &nbsp;у &nbsp;руках &nbsp;тримати. &nbsp;<br>\nЖивуть &nbsp;на &nbsp;схилах, &nbsp;люди &nbsp;з &nbsp;ремеслом. &nbsp;<br>\nА &nbsp;тут &nbsp;з &nbsp;кущів &nbsp;як &nbsp;вискочать &nbsp;сармати, &nbsp;— &nbsp;<br>\nчим &nbsp;будеш &nbsp;одбиватися, &nbsp;веслом? &nbsp;<br>\n<br>\nА &nbsp;він &nbsp;сказав: &nbsp;— &nbsp;Цвіте &nbsp;торгівля, &nbsp;поки &nbsp;<br>\nпроворні &nbsp;греки &nbsp;шастають &nbsp;в &nbsp;протоки! &nbsp;<br>\n<br>\nТа &nbsp;я &nbsp;вернусь, &nbsp;вернусь &nbsp;небезпремінно. &nbsp;<br>\nУ &nbsp;цій &nbsp;же &nbsp;річці &nbsp;чаплі &nbsp;по &nbsp;коліно. &nbsp;<br>\nХіба &nbsp;ж &nbsp;такі &nbsp;в &nbsp;житті &nbsp;я &nbsp;бачив &nbsp;русла? &nbsp;<br>\nА &nbsp;тут &nbsp;ця &nbsp;річка &nbsp;травами &nbsp;загусла. &nbsp;<br>\n<br>\nПливе &nbsp;гречин, &nbsp;весельцем &nbsp;попихається. &nbsp;<br>\nА &nbsp;водяник &nbsp;у &nbsp;вуса &nbsp;посміхається. &nbsp;<br>\n<br>\nХіба &nbsp;ж &nbsp;йому, &nbsp;гомерівському &nbsp;греку, &nbsp;<br>\nне &nbsp;подолати &nbsp;подорож &nbsp;далеку? &nbsp;<br>\n<br>\nТа &nbsp;він &nbsp;же &nbsp;грек, &nbsp;його &nbsp;ріка &nbsp;не &nbsp;зморить. &nbsp;<br>\nУ &nbsp;нього &nbsp;кров &nbsp;солона &nbsp;як &nbsp;на &nbsp;трьох &nbsp;— &nbsp;<br>\nвід &nbsp;предків &nbsp;тих, &nbsp;що &nbsp;наковтались &nbsp;моря &nbsp;<br>\nусіх &nbsp;адріатичних &nbsp;катастроф. &nbsp;<br>\n<br>\nТа &nbsp;він &nbsp;же &nbsp;грек &nbsp;із &nbsp;Греції, &nbsp;в &nbsp;котрої &nbsp;<br>\nсправіку &nbsp;мандри, &nbsp;як &nbsp;ідея &nbsp;фікс! &nbsp;<br>\nТа &nbsp;і &nbsp;річки &nbsp;ж &nbsp;там &nbsp;більші &nbsp;від &nbsp;Супою &nbsp;— &nbsp;<br>\nнаприклад, &nbsp;Лета &nbsp;і, &nbsp;наприклад, &nbsp;Стікс. &nbsp;<br>\n<br>\nРіка &nbsp;Супій, &nbsp;супоєна &nbsp;річками, &nbsp;<br>\nв &nbsp;ліси &nbsp;й &nbsp;ліси &nbsp;все &nbsp;більше &nbsp;поверта. &nbsp;<br>\nІ &nbsp;ряску &nbsp;з &nbsp;водяними &nbsp;повучками &nbsp;<br>\nпри &nbsp;березі &nbsp;плотвичка &nbsp;хилита. &nbsp;<br>\n<br>\nРіка, &nbsp;звичайно, &nbsp;не &nbsp;Егейське &nbsp;море, &nbsp;<br>\nкотре &nbsp;походить, &nbsp;звісно, &nbsp;від &nbsp;\"еге\". &nbsp;<br>\nПливе &nbsp;гречин. &nbsp;Пряде &nbsp;ще &nbsp;друга &nbsp;Мойра, &nbsp;<br>\nі &nbsp;нить &nbsp;міцна, &nbsp;і &nbsp;прядиво &nbsp;туге. &nbsp;<br>\n<br>\nЯкби &nbsp;фортуна &nbsp;не &nbsp;була &nbsp;сліпою, &nbsp;<br>\nхіба &nbsp;б &nbsp;лежав &nbsp;той &nbsp;грек &nbsp;на &nbsp;дні &nbsp;Супою? &nbsp;<br>\n<br>\nТа &nbsp;він &nbsp;би, &nbsp;грек, &nbsp;умер &nbsp;би &nbsp;дідуганом, &nbsp;<br>\nза &nbsp;ним &nbsp;би &nbsp;плакав &nbsp;весь &nbsp;купецький &nbsp;рід. &nbsp;<br>\nЛежав &nbsp;би &nbsp;грек &nbsp;під &nbsp;Зевсовим &nbsp;курганом &nbsp;<br>\nв &nbsp;некрополі &nbsp;ольвійському &nbsp;як &nbsp;слід. &nbsp;<br>\n<br>\nНосили &nbsp;б &nbsp;квіти &nbsp;правнуки &nbsp;дбайливі, &nbsp;<br>\nпокоївся &nbsp;б &nbsp;у &nbsp;склепі &nbsp;його &nbsp;прах. &nbsp;<br>\nУвесь &nbsp;в &nbsp;різьбленні &nbsp;з &nbsp;дикої &nbsp;оливи &nbsp;<br>\nсамшитовий &nbsp;стояв &nbsp;би &nbsp;саркофаг. &nbsp;<br>\n<br>\nБули &nbsp;б &nbsp;там &nbsp;скрізь &nbsp;фігурки-теракоти, &nbsp;<br>\nне &nbsp;знав &nbsp;би &nbsp;грек &nbsp;посмертної &nbsp;гіркоти. &nbsp;<br>\n<br>\nА &nbsp;то &nbsp;лежить &nbsp;— &nbsp;йому &nbsp;посеред &nbsp;річечки &nbsp;<br>\nлатаття &nbsp;жовте &nbsp;ставить &nbsp;довгі &nbsp;свічечки. &nbsp;<br>\n<br>\nА &nbsp;скільки &nbsp;вже &nbsp;проплавало &nbsp;гусей &nbsp;<br>\nтам, &nbsp;де &nbsp;втонув &nbsp;злощасний &nbsp;Одіссей! &nbsp;<br>\n<br>\nНад &nbsp;ним &nbsp;у &nbsp;небі &nbsp;світяться &nbsp;Плеяди. &nbsp;<br>\nНад &nbsp;ним &nbsp;не &nbsp;плачуть &nbsp;німфи &nbsp;і &nbsp;наяди. &nbsp;<br>\n<br>\nНад &nbsp;ним &nbsp;пливла &nbsp;плотва &nbsp;і &nbsp;красноперка. &nbsp;<br>\nА &nbsp;підняли &nbsp;гречина &nbsp;лиш &nbsp;теперка. &nbsp;<br>\n<br>\nІ &nbsp;хоч &nbsp;би &nbsp;хто &nbsp;у &nbsp;світі &nbsp;здогадався, &nbsp;<br>\nяк &nbsp;тут &nbsp;гречин &nbsp;з &nbsp;човном &nbsp;перекидався! &nbsp;<br>\n<br>\nАле &nbsp;ж &nbsp;таки &nbsp;була &nbsp;якась &nbsp;причина, &nbsp;<br>\nщо &nbsp;ні &nbsp;човна &nbsp;не &nbsp;стало, &nbsp;ні &nbsp;гречина. &nbsp;<br>\n<br>\nРаптова &nbsp;буря? &nbsp;Вітер &nbsp;супротивний? &nbsp;<br>\nТак &nbsp;він &nbsp;же &nbsp;грек, &nbsp;а &nbsp;це &nbsp;народ &nbsp;спортивний. &nbsp;<br>\n<br>\nВін, &nbsp;може, &nbsp;змалку &nbsp;марафони &nbsp;бігав, &nbsp;<br>\nтраву &nbsp;на &nbsp;стадіоні &nbsp;толочив. &nbsp;<br>\nВін, &nbsp;може, &nbsp;навіть &nbsp;на &nbsp;Істмійських &nbsp;іграх &nbsp;<br>\nвінок &nbsp;із &nbsp;сельдерею &nbsp;получив! &nbsp;<br>\n<br>\nОт &nbsp;тільки &nbsp;жаль, &nbsp;ніякий &nbsp;же &nbsp;дослідник &nbsp;<br>\nвже &nbsp;не &nbsp;встановить, &nbsp;хто &nbsp;він, &nbsp;ім’ярек. &nbsp;<br>\n\"Щасливе &nbsp;місто\" &nbsp;— &nbsp;Ольвія &nbsp;— &nbsp;дослівно, &nbsp;<br>\nа &nbsp;він &nbsp;її &nbsp;щасливий &nbsp;грек. &nbsp;<br>\n<br>\nВезе &nbsp;товар &nbsp;підвищеного &nbsp;попиту &nbsp;<br>\nнегоциант &nbsp;з &nbsp;ольвійських &nbsp;передмість, &nbsp;<br>\nще &nbsp;диригентам &nbsp;не &nbsp;завдавши &nbsp;клопоту, &nbsp;<br>\nяк &nbsp;гість &nbsp;Варязький &nbsp;чи &nbsp;Індійський &nbsp;гість. &nbsp;<br>\n<br>\nТа &nbsp;час &nbsp;іде, &nbsp;і &nbsp;все &nbsp;само &nbsp;собою. &nbsp;<br>\nОдна-дві &nbsp;ери &nbsp;тільки &nbsp;інтервал. &nbsp;<br>\nШматок &nbsp;човна, &nbsp;добутий &nbsp;із &nbsp;Супою, &nbsp;<br>\nколись &nbsp;потрапить &nbsp;у &nbsp;музейний &nbsp;зал. &nbsp;<br>\n<br>\nАфіна &nbsp;гляне &nbsp;тьмяними &nbsp;очима &nbsp;— &nbsp;<br>\nкуди &nbsp;ж &nbsp;причалив &nbsp;цей &nbsp;Ольвійський &nbsp;гість? &nbsp;<br>\nМузейна &nbsp;тиша &nbsp;голосом &nbsp;гречина &nbsp;<br>\nпро &nbsp;одіссею &nbsp;скіфську &nbsp;розповість… &nbsp;<br>\n<br>\nТож &nbsp;їде &nbsp;грек, &nbsp;ріку &nbsp;пересікає, &nbsp;<br>\nта &nbsp;так &nbsp;і &nbsp;зирить, &nbsp;мислями &nbsp;ширя &nbsp;— &nbsp;<br>\nчи &nbsp;де &nbsp;не &nbsp;вийде &nbsp;ніжна &nbsp;Навсікая, &nbsp;<br>\nструнка &nbsp;дочка &nbsp;Супойського &nbsp;царя? &nbsp;<br>\n<br>\nЧи &nbsp;мо’, &nbsp;яка &nbsp;Каліпсо &nbsp;із &nbsp;сапою &nbsp;<br>\nсапає &nbsp;щось &nbsp;на &nbsp;березі &nbsp;Супою. &nbsp;<br>\n<br>\nТо &nbsp;він &nbsp;би &nbsp;розіслав &nbsp;свої &nbsp;верети &nbsp;<br>\nі &nbsp;весь &nbsp;товар &nbsp;пред &nbsp;ними &nbsp;розгорнув. &nbsp;<br>\nТо &nbsp;він &nbsp;би, &nbsp;грек, &nbsp;ті &nbsp;бронзові &nbsp;браслети &nbsp;<br>\nна &nbsp;їхніх &nbsp;ніжках &nbsp;сам &nbsp;би &nbsp;защібнув. &nbsp;<br>\n<br>\nІ &nbsp;скіф &nbsp;не &nbsp;мав &nbsp;би &nbsp;бути &nbsp;суперечний, &nbsp;<br>\nбо &nbsp;грек &nbsp;є &nbsp;грек, &nbsp;від &nbsp;того &nbsp;й &nbsp;слово &nbsp;— &nbsp;гречний. &nbsp;<br>\n<br>\nРіка &nbsp;Супій &nbsp;на &nbsp;Стікс &nbsp;була &nbsp;не &nbsp;схожа. &nbsp;<br>\nЦвіло &nbsp;латаття. &nbsp;Днина &nbsp;була &nbsp;гожа. &nbsp;<br>\n<br>\nЖивуть &nbsp;же &nbsp;скіфи! &nbsp;Он &nbsp;їм &nbsp;навкруги &nbsp;<br>\nяких &nbsp;лісів &nbsp;насіяли &nbsp;боги! &nbsp;<br>\n<br>\nМілетський &nbsp;грек, &nbsp;що &nbsp;в &nbsp;Ольвії &nbsp;осів, &nbsp;<br>\nв &nbsp;житті &nbsp;не &nbsp;бачив &nbsp;ще &nbsp;таких &nbsp;лісів. &nbsp;<br>\n<br>\nБори, &nbsp;діброви, &nbsp;несходимі &nbsp;пущі. &nbsp;<br>\nОчима &nbsp;світять &nbsp;сови &nbsp;невсипущі. &nbsp;<br>\nШишки &nbsp;на &nbsp;тім’я &nbsp;кидать &nbsp;білиці. &nbsp;<br>\nМохи &nbsp;кошлаті, &nbsp;як &nbsp;зелений &nbsp;лев. &nbsp;<br>\nДерева &nbsp;ходять. &nbsp;На &nbsp;пахучій &nbsp;глиці &nbsp;<br>\nлежить &nbsp;туман &nbsp;од &nbsp;дихання &nbsp;дерев. &nbsp;<br>\n<br>\nНа &nbsp;моріжечках &nbsp;спіють &nbsp;дикі &nbsp;груші. &nbsp;<br>\n<br>\nВ &nbsp;кору &nbsp;уп’явся &nbsp;хижий &nbsp;дзьоб &nbsp;стріли. &nbsp;<br>\n<br>\nДерев &nbsp;столітніх &nbsp;видовжені &nbsp;душі &nbsp;<br>\nкощаві &nbsp;руки &nbsp;в &nbsp;небо &nbsp;підняли! &nbsp;<br>\n<br>\nА &nbsp;він &nbsp;один. &nbsp;Ліси &nbsp;і &nbsp;далина. &nbsp;<br>\nІ &nbsp;тиша &nbsp;причаїлась &nbsp;з &nbsp;усіх &nbsp;боків. &nbsp;<br>\nУ &nbsp;німфи &nbsp;Ехо &nbsp;є &nbsp;сестра &nbsp;Луна, &nbsp;<br>\nгукнеш &nbsp;— &nbsp;почують &nbsp;через &nbsp;сотню &nbsp;років. &nbsp;<br>\n<br>\nАж &nbsp;ось &nbsp;ліси &nbsp;розвиднились &nbsp;потрошку. &nbsp;<br>\nРибальська &nbsp;сіть &nbsp;і &nbsp;кладка &nbsp;в &nbsp;одну &nbsp;дошку. &nbsp;<br>\n<br>\nПлюскоче &nbsp;хвилька &nbsp;тепла &nbsp;і &nbsp;жива, &nbsp;<br>\nна &nbsp;камінці &nbsp;пісочок &nbsp;намива. &nbsp;<br>\n<br>\nА &nbsp;онде &nbsp;й &nbsp;шлях, &nbsp;а &nbsp;трохи &nbsp;вище &nbsp;<br>\nлюдська &nbsp;селитьба, &nbsp;городище. &nbsp;<br>\n<br>\nТам &nbsp;вежі, &nbsp;башти &nbsp;і &nbsp;димки &nbsp;веселі, &nbsp;— &nbsp;<br>\nну, &nbsp;як &nbsp;звичайно &nbsp;з &nbsp;людської &nbsp;оселі. &nbsp;<br>\n<br>\nІ &nbsp;той &nbsp;кораблик, &nbsp;що &nbsp;прибув &nbsp;знедавна. &nbsp;<br>\nЛише &nbsp;чомусь &nbsp;нема &nbsp;на &nbsp;ньому &nbsp;Фавна. &nbsp;<br>\n<br>\nПричалив &nbsp;грек &nbsp;та &nbsp;й &nbsp;став &nbsp;у &nbsp;грецьку &nbsp;позу: &nbsp;<br>\n— &nbsp;Ну, &nbsp;налітайте, &nbsp;скіфи, &nbsp;до &nbsp;привозу! &nbsp;<br>\n<br>\nАле &nbsp;стояли &nbsp;сосни &nbsp;на &nbsp;узвишші. &nbsp;<br>\nІ &nbsp;лиш &nbsp;сюрчали &nbsp;коники &nbsp;у &nbsp;тиші. &nbsp;<br>\n<br>\nХто &nbsp;тут &nbsp;живе, &nbsp;гелони &nbsp;чи &nbsp;будини? &nbsp;<br>\nЧому &nbsp;немає &nbsp;жодної &nbsp;людини? &nbsp;<br>\n<br>\nШурхоче &nbsp;сіно. &nbsp;Каркає &nbsp;ворона, &nbsp;<br>\nсвященна &nbsp;птиця &nbsp;бога &nbsp;Аполлона. &nbsp;<br>\n<br>\nТа &nbsp;ще, &nbsp;можливо, &nbsp;кіммерійський &nbsp;крук &nbsp;<br>\nсіда &nbsp;коню &nbsp;буланому &nbsp;на &nbsp;круп. &nbsp;<br>\n<br>\nІ &nbsp;на &nbsp;тому &nbsp;кораблику &nbsp;вітрило, &nbsp;<br>\nмабуть, &nbsp;когось &nbsp;убитого &nbsp;накрило. &nbsp;<br>\n<br>\nА &nbsp;ті &nbsp;димки &nbsp;отам &nbsp;над &nbsp;городищем &nbsp;— &nbsp;<br>\nто &nbsp;не &nbsp;з &nbsp;осельь, &nbsp;то &nbsp;вже &nbsp;над &nbsp;попелищем… &nbsp;<br>\n<br>\nЗдригнувся &nbsp;грек, &nbsp;змінивши &nbsp;грецьку &nbsp;позу: &nbsp;<br>\n— &nbsp;Ніхто &nbsp;не &nbsp;жде &nbsp;тут &nbsp;грецького &nbsp;привозу. &nbsp;<br>\n<br>\nОтак &nbsp;звертати &nbsp;в &nbsp;річку &nbsp;невідому. &nbsp;<br>\nПора, &nbsp;мабуть, &nbsp;вертатися &nbsp;додому! &nbsp;<br>\n<br>\nТо, &nbsp;може, &nbsp;там, &nbsp;коли &nbsp;він &nbsp;розвернувся, &nbsp;— &nbsp;<br>\nстав &nbsp;на &nbsp;корму &nbsp;з &nbsp;весельцем &nbsp;і &nbsp;схитнувся. &nbsp;<br>\n<br>\nА &nbsp;мо’, &nbsp;яка &nbsp;ще &nbsp;бісова &nbsp;личина &nbsp;<br>\nстрілою &nbsp;в &nbsp;серце &nbsp;влучила &nbsp;гречина. &nbsp;<br>\n<br>\nПро &nbsp;це &nbsp;не &nbsp;скаже &nbsp;ні &nbsp;Супій, &nbsp;ні &nbsp;Лета, &nbsp;<br>\nбо &nbsp;підняли &nbsp;із &nbsp;торфу &nbsp;вже &nbsp;скелета. &nbsp;<br>\n<br>\nНу, &nbsp;от &nbsp;нарешті &nbsp;і &nbsp;знайшли &nbsp;гречина. &nbsp;<br>\nА &nbsp;хто &nbsp;ж &nbsp;йому &nbsp;ворота &nbsp;вже &nbsp;одчине? &nbsp;<br>\n<br>\nУже &nbsp;й &nbsp;нема &nbsp;кому &nbsp;за &nbsp;ним &nbsp;ридати. &nbsp;<br>\nУже &nbsp;пройшли &nbsp;й &nbsp;сармати, &nbsp;й &nbsp;Мітрідати. &nbsp;<br>\nУже &nbsp;й &nbsp;самої &nbsp;Ольвії &nbsp;нема, &nbsp;<br>\nлише &nbsp;розкопки &nbsp;дивляться &nbsp;в &nbsp;лиман… &nbsp;<br>\n<br>\nІ &nbsp;де &nbsp;той &nbsp;храм, &nbsp;і &nbsp;де &nbsp;тепер &nbsp;сади &nbsp;ті, &nbsp;<br>\nп’янкі &nbsp;алеї &nbsp;з &nbsp;мирту &nbsp;й &nbsp;мушмули, &nbsp;<br>\nколи &nbsp;вони &nbsp;богині &nbsp;Афродиті &nbsp;<br>\nтроянди, &nbsp;мак &nbsp;і &nbsp;яблука &nbsp;несли? &nbsp;<br>\n<br>\nІ &nbsp;де &nbsp;тепер &nbsp;ті &nbsp;дворики &nbsp;ольвійські, &nbsp;<br>\nжінки &nbsp;в &nbsp;сандалях, &nbsp;і &nbsp;тварини &nbsp;свійські, &nbsp;<br>\nі &nbsp;голуби, &nbsp;од &nbsp;спеки &nbsp;ледь &nbsp;живі, &nbsp;<br>\nщо &nbsp;п’ють &nbsp;з &nbsp;покрівель &nbsp;краплі &nbsp;дощові? &nbsp;<br>\n<br>\nДе &nbsp;все, &nbsp;де &nbsp;всі, &nbsp;архонти &nbsp;і &nbsp;поети? &nbsp;<br>\nДе &nbsp;шум &nbsp;доріг &nbsp;і &nbsp;затишок &nbsp;осель? &nbsp;<br>\nДе &nbsp;на &nbsp;скрижалях &nbsp;вибиті &nbsp;декрети &nbsp;<br>\nі &nbsp;висічена &nbsp;в &nbsp;скелях &nbsp;цитадель?! &nbsp;<br>\n<br>\nНі &nbsp;сліду. &nbsp;Прах. &nbsp;Не &nbsp;вічна &nbsp;й &nbsp;піраміда. &nbsp;<br>\nЛиш &nbsp;пам’ять, &nbsp;пам’ять &nbsp;мармуру &nbsp;й &nbsp;трави &nbsp;<br>\nбезсмертна, &nbsp;як &nbsp;ольвійська &nbsp;Артеміда, &nbsp;<br>\nкотра &nbsp;біжить &nbsp;уже &nbsp;без &nbsp;голови… &nbsp;<br>\n<br>\nО, &nbsp;древнє &nbsp;місто &nbsp;чорноморських &nbsp;трас! &nbsp;<br>\nНемає &nbsp;моря &nbsp;глибшого, &nbsp;ніж &nbsp;Час. &nbsp;<br>\n<br>\nВсе &nbsp;квапимось &nbsp;із &nbsp;\"ніколи\" &nbsp;в &nbsp;\"ніколи\". &nbsp;<br>\nДля &nbsp;грека &nbsp;час &nbsp;не &nbsp;мчався. &nbsp;Навпаки. &nbsp;<br>\nЧас &nbsp;був &nbsp;циклічний. &nbsp;Він &nbsp;ішов &nbsp;по &nbsp;колу &nbsp;<br>\nі &nbsp;повертався &nbsp;знов &nbsp;через &nbsp;віки. &nbsp;<br>\n<br>\nГрек &nbsp;слухав &nbsp;море. &nbsp;Він &nbsp;не &nbsp;був &nbsp;юрбою. &nbsp;<br>\nА &nbsp;коли &nbsp;вмер &nbsp;чи &nbsp;хтось &nbsp;його &nbsp;убив, &nbsp;— &nbsp;<br>\nгрек &nbsp;знову &nbsp;міг &nbsp;зустрітися &nbsp;з &nbsp;собою. &nbsp;<br>\nЩо &nbsp;він &nbsp;тепер, &nbsp;до &nbsp;речі, &nbsp;і &nbsp;зробив. &nbsp;<br>\n<br>\nОсь &nbsp;він &nbsp;пливе &nbsp;в &nbsp;музеї &nbsp;по &nbsp;паркету. &nbsp;<br>\nЯкий &nbsp;вузький &nbsp;фарватер &nbsp;анфілад! &nbsp;<br>\nПроплив &nbsp;Супій, &nbsp;перепливає &nbsp;Лету, &nbsp;<br>\nшматок &nbsp;човна, &nbsp;що &nbsp;зветься &nbsp;експонат. &nbsp;<br>\n<br>\nОце &nbsp;він &nbsp;так &nbsp;із &nbsp;вічності &nbsp;вертає &nbsp;<br>\nдо &nbsp;цих &nbsp;руїн, &nbsp;до &nbsp;мармуру &nbsp;колон, &nbsp;<br>\nДе, &nbsp;проковтнувши &nbsp;номер &nbsp;інвентарний, &nbsp;<br>\nсміється &nbsp;акротерій-машкарон. &nbsp;<br>\n<br>\nНехай &nbsp;душа &nbsp;не &nbsp;тьмариться &nbsp;гіркотою! &nbsp;<br>\nПройшла &nbsp;віків &nbsp;повільна &nbsp;череда. &nbsp;<br>\nОно &nbsp;стоїть &nbsp;фігурка &nbsp;теракотова &nbsp;— &nbsp;<br>\nвона &nbsp;його &nbsp;і &nbsp;досі &nbsp;вигляда. &nbsp;<br>\n<br>\nНаступний &nbsp;вік &nbsp;уже &nbsp;чекає &nbsp;пуску. &nbsp;<br>\nІ &nbsp;грек &nbsp;стоїть, &nbsp;зіпершись &nbsp;на &nbsp;весло. &nbsp;<br>\n<br>\nКуди &nbsp;його, &nbsp;як &nbsp;макову &nbsp;пелюстку, &nbsp;<br>\nтисячолітнім &nbsp;вітром &nbsp;занесло? &nbsp;<br>\n<br>\nА &nbsp;поруч &nbsp;з &nbsp;ним, &nbsp;на &nbsp;рівні &nbsp;всіх &nbsp;критеріїв, &nbsp;<br>\nщо &nbsp;піднімають &nbsp;скарб &nbsp;над &nbsp;ремеслом, &nbsp;— &nbsp;<br>\nкоштовна &nbsp;бронза &nbsp;амфор &nbsp;і &nbsp;лутеріїв &nbsp;<br>\nв &nbsp;музеї &nbsp;історичному &nbsp;за &nbsp;склом. &nbsp;<br>\n<br>\nТаки &nbsp;той &nbsp;грек &nbsp;до &nbsp;Києва &nbsp;доїхав. &nbsp;<br>\nБогдан &nbsp;підвівся &nbsp;з &nbsp;кам’яних &nbsp;стремен. &nbsp;<br>\nНемає &nbsp;грека. &nbsp;І &nbsp;немає &nbsp;скіфів. &nbsp;<br>\nТече &nbsp;ріка &nbsp;велика &nbsp;Борисфен. &nbsp;<br>\n<br>\n<br><br><em>1983—1986</em>\n\n\n<br><br>\n"
}