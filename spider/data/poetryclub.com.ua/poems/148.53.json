{
  "author": "Рубчак Богдан",
  "name": "СПОМИН  ПРО  МІСЯЦЬ  —  Фраґменти",
  "link": "/metrs_poem.php?poem=8316",
  "html": "\n<h4></h4>\n\n<a href=\"/metrs.php?id=328&amp;type=tvorch\" class=\"redhr1\">Творчість</a> |\n<a href=\"/metrs.php?id=328&amp;type=biogr\" class=\"redhr1\">Біографія</a> |\n<a href=\"/metrs.php?id=328&amp;type=critiques\" class=\"redhr1\">Критика</a>\n\n<h4>СПОМИН  ПРО  МІСЯЦЬ  —  Фраґменти</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nКоли &nbsp;я &nbsp;торкаюся &nbsp;твого &nbsp;обличчя,<br>\nкінчики &nbsp;пальців &nbsp;моїх &nbsp;відкриваються &nbsp;цвітом &nbsp;яблуні,<br>\nа &nbsp;над &nbsp;нами &nbsp;місяць<br>\nживе &nbsp;життям &nbsp;святого.<br>\n<br>\nТоді &nbsp;в &nbsp;мені &nbsp;народжується<br>\nнепорочне &nbsp;крайнебо,<br>\nі &nbsp;ти &nbsp;його &nbsp;торкаєш,<br>\nнемов &nbsp;травневий &nbsp;вітер.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nАле &nbsp;колись &nbsp;прийде &nbsp;він,<br>\nтой &nbsp;місяць, &nbsp;що &nbsp;був &nbsp;нам &nbsp;другом, &nbsp;—<br>\nі &nbsp;злозичливим &nbsp;дотиком<br>\nперемінить &nbsp;щастя &nbsp;наше &nbsp;в &nbsp;сухий &nbsp;пісок.<br>\n<br>\nА &nbsp;ми &nbsp;ще &nbsp;братимем &nbsp;його &nbsp;в &nbsp;пригорщі<br>\nі &nbsp;пересипатимем &nbsp;у &nbsp;жадібних &nbsp;долонях,<br>\nмарно &nbsp;шукаючи &nbsp;того &nbsp;близького &nbsp;чуда,<br>\nяке &nbsp;так &nbsp;довго<br>\nбуло &nbsp;з &nbsp;нами.<br>\n<br>\nЩе &nbsp;будемо &nbsp;разом &nbsp;дивитись &nbsp;у &nbsp;плеса &nbsp;рік<br>\nі &nbsp;в &nbsp;плеса &nbsp;наших &nbsp;сердець,<br>\nпоки &nbsp;нас &nbsp;не &nbsp;протне<br>\nхолодна &nbsp;свідомість &nbsp;безсилля &nbsp;наших &nbsp;зусиль, &nbsp;—<br>\nпоки &nbsp;не &nbsp;зрозуміємо,<br>\nщо &nbsp;все &nbsp;вже &nbsp;нам &nbsp;умерло.<br>\n<br>\nІ &nbsp;тоді &nbsp;попрощаємося<br>\nніяковим, &nbsp;трохи &nbsp;розгубленим &nbsp;усміхом,<br>\nі &nbsp;підемо &nbsp;одне &nbsp;від &nbsp;одного &nbsp;—<br>\nчужинці.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nОкруглі &nbsp;спогади &nbsp;висять<br>\nна &nbsp;галузках &nbsp;тиші, &nbsp;дозріваючи,<br>\nяк &nbsp;сливи. &nbsp;Я &nbsp;знаю &nbsp;:<br>\nІштар &nbsp;пішла &nbsp;від &nbsp;тебе,<br>\nі &nbsp;ти &nbsp;— &nbsp;порожній &nbsp;сад,<br>\nде &nbsp;білі &nbsp;статуї &nbsp;самотностей<br>\nнагадують &nbsp;білість &nbsp;смерти.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nНі, &nbsp;ще &nbsp;не &nbsp;час.<br>\n<br>\nЩе &nbsp;в &nbsp;зірці &nbsp;найдальшій &nbsp;блищить &nbsp;діямантове &nbsp;тіло &nbsp;смерти<br>\nі &nbsp;святочні &nbsp;жести &nbsp;днів &nbsp;живим &nbsp;серпанком<br>\nзаслоняють &nbsp;свідомість &nbsp;тисячкратно &nbsp;помножених &nbsp;відображень<br>\nтвого &nbsp;обличчя. &nbsp;Але &nbsp;пам’ятай &nbsp;: &nbsp;колись &nbsp;побачиш &nbsp;його &nbsp;знову &nbsp;й &nbsp;знову &nbsp;—<br>\nвоно &nbsp;буде &nbsp;обрамлене &nbsp;блискучими &nbsp;лезами, &nbsp;і &nbsp;твій &nbsp;погляд<br>\nобернеться &nbsp;в &nbsp;два &nbsp;соляні &nbsp;стовпи &nbsp;— &nbsp;і &nbsp;твій &nbsp;безвладний &nbsp;погляд<br>\nмарно &nbsp;шукатиме &nbsp;твоїх &nbsp;власних &nbsp;зіниць.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nБлизькою &nbsp;будь &nbsp;мені.<br>\nМи &nbsp;вийдемо &nbsp;на &nbsp;найдальші &nbsp;грані &nbsp;буття,<br>\nген &nbsp;за &nbsp;скелі, &nbsp;що &nbsp;об &nbsp;них &nbsp;розбиваються<br>\nхвилі &nbsp;почувань,<br>\nв &nbsp;країну, &nbsp;де &nbsp;просторі &nbsp;плеса<br>\nзливаються &nbsp;з &nbsp;сяйвом &nbsp;місяця,<br>\nде &nbsp;зайвий &nbsp;рух &nbsp;не &nbsp;заслоняє &nbsp;коливання &nbsp;всесвіту,<br>\nде &nbsp;з &nbsp;кожного &nbsp;листка &nbsp;—<br>\nз &nbsp;усього &nbsp;—<br>\nвсякає &nbsp;в &nbsp;нас &nbsp;сік, &nbsp;що &nbsp;дає &nbsp;нам<br>\nабсолютну &nbsp;непохитність.<br>\n<br>\nДе &nbsp;в &nbsp;місячному &nbsp;сяйві<br>\nрозпливаються &nbsp;тіні<br>\nнашого &nbsp;минулого.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nПіднімеш &nbsp;на &nbsp;долонях<br>\nмощі &nbsp;місяця<br>\nдо &nbsp;моїх &nbsp;уст.<br>\nЯ &nbsp;зцілую &nbsp;їх,<br>\nі &nbsp;вони &nbsp;запалять &nbsp;рівний<br>\nвогонь &nbsp;у &nbsp;моїй &nbsp;душі.<br>\n<br>\nВін &nbsp;стане &nbsp;маєстатом &nbsp;:<br>\nнавколо<br>\nпролетять &nbsp;літо, &nbsp;зима, &nbsp;весна,<br>\nосінь, &nbsp;літо, &nbsp;зима,<br>\nвесна,<br>\nа &nbsp;він &nbsp;горітиме.<br>\n<br>\nІ &nbsp;все, &nbsp;що &nbsp;торкнеться &nbsp;його,<br>\nнавіть &nbsp;хвилини,<br>\nобернеться &nbsp;в &nbsp;колони &nbsp;й &nbsp;дерéва.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nВіддай &nbsp;місяцю &nbsp;все &nbsp;:<br>\nі &nbsp;страждання &nbsp;і &nbsp;радість,<br>\nі &nbsp;кохання &nbsp;міцне &nbsp;на &nbsp;розпаленій &nbsp;сонцем &nbsp;землі,<br>\nі &nbsp;буханець &nbsp;хліба &nbsp;в &nbsp;руках &nbsp;працьовитих,<br>\nі &nbsp;дитинну &nbsp;молитву,<br>\nі &nbsp;вагітність &nbsp;мовчання, &nbsp;і &nbsp;співу &nbsp;бентежність,<br>\nі &nbsp;погляд &nbsp;спокійний, &nbsp;і &nbsp;спокій &nbsp;цвинтарищ,<br>\nі &nbsp;озера, &nbsp;і &nbsp;хмари, &nbsp;—<br>\n<br>\nвіддай &nbsp;місяцю &nbsp;все,<br>\nхолодному &nbsp;місяцю.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nСамотні &nbsp;дівчата<br>\nносять &nbsp;на &nbsp;грудях &nbsp;стигми &nbsp;місяця &nbsp;—<br>\nдва &nbsp;відображення &nbsp;його &nbsp;обличчя, &nbsp;—<br>\nщо &nbsp;сповнюються &nbsp;жадібним &nbsp;стражданням, &nbsp;коли &nbsp;ніч,<br>\nщо &nbsp;сповнюються &nbsp;нестримною &nbsp;спрагою<br>\nі &nbsp;п’ють &nbsp;його &nbsp;повню.<br>\n<br>\nІ &nbsp;тоді<br>\nв &nbsp;золотих &nbsp;плесах &nbsp;їхнього &nbsp;волосся<br>\nпадає &nbsp;повня &nbsp;місяця,<br>\nа &nbsp;їхні &nbsp;білі &nbsp;стегна &nbsp;—<br>\nто &nbsp;палати &nbsp;для &nbsp;нього.<br>\n<br>\n* &nbsp; &nbsp; &nbsp; &nbsp; &nbsp;* &nbsp; &nbsp; &nbsp; &nbsp; &nbsp;* &nbsp;<br>\n<br>\nТепер &nbsp;приходить &nbsp;те,<br>\nпро &nbsp;що &nbsp;ми &nbsp;навіть &nbsp;мріяти &nbsp;боялись &nbsp;:<br>\nота &nbsp;промінність,<br>\nневмолимо &nbsp;біла.<br>\n<br>\nНіби &nbsp;місяця &nbsp;кружок<br>\nлетить &nbsp;нестримно &nbsp;до &nbsp;мого &nbsp;обличчя, &nbsp;—<br>\n<br>\nніби &nbsp;місяць<br>\nсвітлом &nbsp;проникає<br>\nвсе &nbsp;глибше,<br>\nглибше,<br>\nглибше &nbsp;у &nbsp;твої &nbsp;зіниці.\n\n\n<br><br>\n"
}