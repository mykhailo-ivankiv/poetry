{
  "author": "Загул Дмитро",
  "name": "ЗАХІД",
  "link": "metrs_poem.php?poem=9650",
  "html": "\n<h4></h4>\n\n<a href=\"/metrs.php?id=278&amp;type=tvorch\" class=\"redhr1\">Творчість</a> |\n<a href=\"/metrs.php?id=278&amp;type=biogr\" class=\"redhr1\">Біографія</a> |\n<a href=\"/metrs.php?id=278&amp;type=critiques\" class=\"redhr1\">Критика</a>\n\n<h4>ЗАХІД</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;нетрях &nbsp;європейських &nbsp;міст<br>\nЯ &nbsp;завжди &nbsp;відчував &nbsp;утому;<br>\nДім &nbsp;біля &nbsp;дому, &nbsp;дім &nbsp;біля &nbsp;дому...<br>\nА &nbsp;не &nbsp;повіриш &nbsp;там &nbsp;нікому,<br>\nНіхто &nbsp;там &nbsp;правди &nbsp;не &nbsp;вповість.<br>\n<br>\nТака &nbsp;там &nbsp;осінь &nbsp;і &nbsp;весна.<br>\nТонкі &nbsp;тополі &nbsp;такі &nbsp;тендітні, &nbsp;-<br>\nА &nbsp;скверики &nbsp;брудні &nbsp;та &nbsp;непривітні, &nbsp;-<br>\nІ &nbsp;в &nbsp;очі &nbsp;пил, &nbsp;як &nbsp;тільки &nbsp;ясно &nbsp;в &nbsp;квітні,<br>\nА &nbsp;коли &nbsp;ні &nbsp;- &nbsp;то &nbsp;сльота &nbsp;навісна.<br>\n<br>\nТам &nbsp;люди &nbsp;кволі, &nbsp;маси &nbsp;безробітні,<br>\nА &nbsp;дармоїди &nbsp;в &nbsp;розкоші &nbsp;щодня.<br>\nСерця &nbsp;убогі, &nbsp;душі &nbsp;бідні, &nbsp;-<br>\nДе &nbsp;в &nbsp;неохайні &nbsp;підворітні<br>\nВиходить &nbsp;у &nbsp;святки &nbsp;сім'я.<br>\n<br>\nВ &nbsp;підвалах &nbsp;вогких &nbsp;мучаться &nbsp;робочі,<br>\nБліді &nbsp;обличчя &nbsp;блимають &nbsp;в &nbsp;імлі...<br>\nВони &nbsp;не &nbsp;знають &nbsp;пахощів &nbsp;ріллі,<br>\nІ &nbsp;простору &nbsp;не &nbsp;бачили &nbsp;їх &nbsp;очі,<br>\nНе &nbsp;чули &nbsp;груди &nbsp;подиху &nbsp;землі.<br>\n<br>\nПід &nbsp;вікнами &nbsp;ростуть &nbsp;їх &nbsp;вутлі &nbsp;діти,<br>\nЗ &nbsp;високих &nbsp;стін &nbsp;- &nbsp;на &nbsp;їх &nbsp;забави &nbsp;- &nbsp;тінь,<br>\nБо &nbsp;не &nbsp;для &nbsp;них &nbsp;оті &nbsp;веселі &nbsp;квіти,<br>\nЩо &nbsp;кличуть &nbsp;їх &nbsp;на &nbsp;волю, &nbsp;в &nbsp;далечінь,<br>\nДо &nbsp;обрію &nbsp;за &nbsp;вихром &nbsp;полетіти.<br>\n<br>\nІ &nbsp;дочки &nbsp;їх &nbsp;ростуть &nbsp;на &nbsp;невідоме<br>\nІ &nbsp;одцвітають &nbsp;хутко &nbsp;без &nbsp;пуття,<br>\nЗа &nbsp;хвильку &nbsp;втіхи &nbsp;скільки &nbsp;втоми.<br>\nРозгублені &nbsp;найкращі &nbsp;почуття,<br>\nЗмарновано &nbsp;найкращий &nbsp;час &nbsp;життя.<br>\n<br>\nА &nbsp;матері &nbsp;- &nbsp;про &nbsp;давні &nbsp;дні &nbsp;дитинства,<br>\nАбо &nbsp;на &nbsp;ліжку &nbsp;в &nbsp;темному &nbsp;кутку<br>\nПридушують &nbsp;ознаки &nbsp;материнства,<br>\nЩоб &nbsp;легше &nbsp;йти &nbsp;на &nbsp;каторгу &nbsp;тяжку,<br>\nНа &nbsp;працю &nbsp;при &nbsp;фабричному &nbsp;станку...<br>\n<br>\nТому-то &nbsp;втома &nbsp;в &nbsp;кожнім &nbsp;мурі,<br>\nЦинічний &nbsp;сміх &nbsp;в &nbsp;вечірніх &nbsp;ліхтарях,<br>\nЩо &nbsp;хочиш &nbsp;грому, &nbsp;хочеш &nbsp;бурі,<br>\nЩоб &nbsp;вирвала &nbsp;на &nbsp;ширший &nbsp;шлях<br>\nОті &nbsp;обличчя &nbsp;впалі &nbsp;та &nbsp;понурі.<br>\n<br>\nО, &nbsp;як &nbsp;жахливо &nbsp;згадувати &nbsp;вас,<br>\nМіста-спрути &nbsp;Америки &nbsp;й &nbsp;Європи,<br>\nДе &nbsp;серце &nbsp;прагне &nbsp;другої &nbsp;потопи,<br>\nЩоб &nbsp;затопила &nbsp;і &nbsp;розмила &nbsp;враз<br>\nОту &nbsp;безодню &nbsp;муки &nbsp;і &nbsp;мерзоти.<br>\n<br>\nНі, &nbsp;не &nbsp;потопи, &nbsp;а &nbsp;вогню,<br>\nВогню &nbsp;повстання, &nbsp;бурі, &nbsp;бунту,<br>\nЩоб &nbsp;спопелити &nbsp;вас &nbsp;до &nbsp;грунту,<br>\nСпалити &nbsp;вмить, &nbsp;в &nbsp;одну &nbsp;секунду,<br>\nВсю &nbsp;вашу &nbsp;кривду &nbsp;і &nbsp;брехню.<br><br><em>1923. ІЗ ЗБІРКИ \"НАШ ДЕНЬ\", ЖОВТНЕВИЙ ВИХОР</em>\n\n\n<br><br>\n"
}