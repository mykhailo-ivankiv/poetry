{
  "author": "Бровченко Володимир",
  "name": "МАКОВЕ ПОЛЕ. Поема",
  "link": "metrs_poem.php?poem=12807",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>МАКОВЕ ПОЛЕ. Поема</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Світлій пам’яті видатного українського педагога Василя Олександровича Сухомлинського</i><br><br>\nПід &nbsp;моїм &nbsp;вікном &nbsp;світанок &nbsp;дише.<br>\nДня &nbsp;нового &nbsp;почалася &nbsp;гра.<br>\nЗемле &nbsp;рідна, &nbsp;що &nbsp;тобі &nbsp;залишу,<br>\nЩо &nbsp;зоставлю &nbsp;людям &nbsp;для &nbsp;добра?<br>\n<br>\nПам’яте, &nbsp;тяжкі &nbsp;твої &nbsp;зарубки,<br>\nПолум’ям &nbsp;карбовані &nbsp;й &nbsp;штиком.<br>\nУ &nbsp;Треблінці &nbsp;діти &nbsp;з &nbsp;душогубки<br>\nЙдуть &nbsp;за &nbsp;Корчаком &nbsp;тісним &nbsp;гуртом.<br>\n<br>\nФронтові &nbsp;дороги &nbsp;– &nbsp;за &nbsp;плечима,<br>\nТільки &nbsp;в &nbsp;ранах &nbsp;давній &nbsp;біль &nbsp;снує…<br>\nХодить &nbsp;казка &nbsp;з &nbsp;мудрими &nbsp;очима<br>\nІ &nbsp;мені &nbsp;заснути &nbsp;не &nbsp;дає.<br>\n<br>\nВідчиняє &nbsp;до &nbsp;кімнати &nbsp;двері,<br>\nВ &nbsp;роздуми &nbsp;вдягається, &nbsp;в &nbsp;слова.<br>\nТо &nbsp;рядком &nbsp;лягає &nbsp;на &nbsp;папері,<br>\nТо &nbsp;під &nbsp;серцем &nbsp;плаче, &nbsp;як &nbsp;сова.<br>\n<br>\nХодить &nbsp;казка &nbsp;по &nbsp;степу &nbsp;і &nbsp;в &nbsp;лузі,<br>\nНа &nbsp;шкільне &nbsp;подвір’я &nbsp;зазирне…<br>\nХто &nbsp;не &nbsp;зрозумів &nbsp;людину &nbsp;в &nbsp;тузі,<br>\nРадостей &nbsp;казкових &nbsp;не &nbsp;збагне.<br>\n<br>\nКазко! &nbsp;Ти &nbsp;не &nbsp;дай &nbsp;мені &nbsp;спочити<br>\nВ &nbsp;надвечір’я &nbsp;й &nbsp;вранці &nbsp;на &nbsp;зорі!<br>\nОт &nbsp;би &nbsp;дітям &nbsp;отакий &nbsp;навчитель,<br>\nЯк &nbsp;Маленький &nbsp;принц &nbsp;Екзюпері.<br>\n<br>\nКазко, &nbsp;казко! &nbsp;Десь &nbsp;же &nbsp;є &nbsp;столиці &nbsp;–<br>\nПразники &nbsp;для &nbsp;тіла &nbsp;й &nbsp;для &nbsp;душі.<br>\nХто &nbsp;ж &nbsp;тобі &nbsp;пораяв &nbsp;оселиться<br>\nУ &nbsp;степу, &nbsp;в &nbsp;моєму &nbsp;Павлиші?<br>\n<br>\nСплять &nbsp;бджолята &nbsp;в &nbsp;материних &nbsp;сотах,<br>\nВ &nbsp;степових &nbsp;могилах &nbsp;сплять &nbsp;віки,<br>\nСпить &nbsp;моя &nbsp;щоденная &nbsp;турбота &nbsp;–<br>\nДітлахи, &nbsp;малі &nbsp;степовики.<br>\n<br>\nХто &nbsp;в &nbsp;теплі, &nbsp;а &nbsp;хто &nbsp;не &nbsp;знає &nbsp;ласки,<br>\nТільки &nbsp;сурма &nbsp;всіх &nbsp;одна &nbsp;зове:<br>\nЗнають &nbsp;діти, &nbsp;є &nbsp;на &nbsp;світі &nbsp;казка,<br>\nТа &nbsp;не &nbsp;знають, &nbsp;де &nbsp;вона &nbsp;живе.<br>\n<br>\nЗійде &nbsp;сонце &nbsp;на &nbsp;погідну &nbsp;днину,<br>\nНавчитесь &nbsp;писати &nbsp;і &nbsp;лічить.<br>\nТільки &nbsp;хто &nbsp;любить &nbsp;Батьківщину,<br>\nБосоногі &nbsp;принци, &nbsp;вас &nbsp;навчить?<br>\n<br>\nЯ &nbsp;вам &nbsp;вдосталь, &nbsp;діти &nbsp;– &nbsp;мої &nbsp;квіти,<br>\nМудрості &nbsp;й &nbsp;науки &nbsp;принесу.<br>\nТільки &nbsp;хто &nbsp;навчить &nbsp;вас &nbsp;розуміти<br>\nІ &nbsp;творити &nbsp;на &nbsp;землі &nbsp;красу?<br>\n<br>\nЗачудуймось &nbsp;і &nbsp;зимою &nbsp;й &nbsp;літом,<br>\nРозпізнаймо &nbsp;і &nbsp;добро &nbsp;і &nbsp;зло,<br>\nПідем, &nbsp;діти, &nbsp;у &nbsp;розкрилля &nbsp;світу,<br>\nЩоб &nbsp;побачить, &nbsp;як &nbsp;росте &nbsp;зело,<br>\n<br>\nТа &nbsp;почути, &nbsp;як &nbsp;голосить &nbsp;пташка<br>\nВ &nbsp;пазурах &nbsp;у &nbsp;кібця-глитая,<br>\nЯк &nbsp;ріка &nbsp;з-під &nbsp;криги &nbsp;дише &nbsp;важко,<br>\nЯк &nbsp;трава &nbsp;із &nbsp;вітром &nbsp;розмовля…<br>\n<br>\nНам &nbsp;відкриває &nbsp;мова &nbsp;колоскова,<br>\nДе &nbsp;джерела &nbsp;віковічні &nbsp;б’ють.<br>\nМатерину &nbsp;пісню &nbsp;колискову<br>\nВізьмемо &nbsp;з &nbsp;собою &nbsp;в &nbsp;добру &nbsp;путь.<br>\n<br>\nПЕРША &nbsp;ВЕСНА<br>\n<br>\nСтоїмо. &nbsp;У &nbsp;вічі &nbsp;гостро &nbsp;коле<br>\nСірий &nbsp;клапоть &nbsp;мертвої &nbsp;землі…<br>\nЗвідки &nbsp;ти &nbsp;взялося, &nbsp;Мертве &nbsp;поле?<br>\nДе &nbsp;твій &nbsp;кривдник, &nbsp;де &nbsp;ті &nbsp;сили &nbsp;злі,<br>\n<br>\nЩо &nbsp;пили &nbsp;по &nbsp;краплі &nbsp;з &nbsp;тебе &nbsp;соки,<br>\nДолю &nbsp;напророчили &nbsp;сумну<br>\nІ &nbsp;твого &nbsp;буяння &nbsp;шум &nbsp;високий<br>\nЗаганяли &nbsp;в &nbsp;темну &nbsp;глибину?<br>\n<br>\nА &nbsp;навколо! &nbsp;Дише &nbsp;степ &nbsp;навколо,<br>\nБерезневі &nbsp;струмені &nbsp;вбира.<br>\nЛиш &nbsp;одне-одніське &nbsp;Мертве &nbsp;поле<br>\nВесняна &nbsp;не &nbsp;радує &nbsp;пора.<br>\n<br>\nСтоїмо. &nbsp;А &nbsp;думка &nbsp;– &nbsp;в &nbsp;слово &nbsp;хоче.<br>\nВизріва: &nbsp;зарадити &nbsp;біді.<br>\nРозвидняються &nbsp;дитячі &nbsp;очі &nbsp;–<br>\nОчі &nbsp;дорогих &nbsp;моїх &nbsp;надій.<br>\n<br>\nЯ &nbsp;не &nbsp;розкажу, &nbsp;як &nbsp;поле &nbsp;вбито,<br>\nТільки &nbsp;нагадаю &nbsp;сам &nbsp;собі,<br>\nЩо &nbsp;дощі &nbsp;та &nbsp;вітрові &nbsp;копита<br>\nДоконали &nbsp;поле, &nbsp;далебі.<br>\n<br>\nЯ &nbsp;вам &nbsp;не &nbsp;скажу, &nbsp;сини &nbsp;і &nbsp;дочки,<br>\nЧом &nbsp;тут &nbsp;бджоли &nbsp;не &nbsp;беруть &nbsp;нектар,<br>\nЧом &nbsp;не &nbsp;родить &nbsp;поле &nbsp;колосочків.<br>\nЗ &nbsp;вас &nbsp;же &nbsp;кожен &nbsp;мрійник &nbsp;і &nbsp;казкар…<br>\n<br>\nП &nbsp;е &nbsp;р &nbsp;ш &nbsp;и &nbsp;й &nbsp; &nbsp; &nbsp;х &nbsp;л &nbsp;о &nbsp;п &nbsp;ч &nbsp;и &nbsp;к<br>\n(вдовина &nbsp;дитина, &nbsp;батько &nbsp;не &nbsp;повернувся &nbsp;з &nbsp;минулої &nbsp;війни)<br>\nТут &nbsp;Змій-людомор &nbsp;у &nbsp;битві &nbsp;з &nbsp;Охоронцем &nbsp;Землі<br>\nПолум’ям &nbsp;дихнув, &nbsp;випалив &nbsp;усе &nbsp;живе.<br>\n<br>\nП &nbsp;е &nbsp;р &nbsp;ш &nbsp;а &nbsp; &nbsp; &nbsp;д &nbsp;і &nbsp;в &nbsp;ч &nbsp;и &nbsp;н &nbsp;к &nbsp;а<br>\n(мати &nbsp;полонянкою &nbsp;була, &nbsp;в &nbsp;сорок &nbsp;п’ятім &nbsp;повернулась &nbsp;з-під &nbsp;Берліна)<br>\nПоле &nbsp;вмерло, &nbsp;бо &nbsp;його &nbsp;слізьми &nbsp;скропили &nbsp;люди,<br>\nКоли &nbsp;їх &nbsp;у &nbsp;неволю &nbsp;гнав &nbsp;страшний &nbsp;Звір.<br>\n<br>\nД &nbsp;р &nbsp;у &nbsp;г &nbsp;и &nbsp;й &nbsp; &nbsp; &nbsp;х &nbsp;л &nbsp;о &nbsp;п &nbsp;ч &nbsp;и &nbsp;к<br>\n(задерикуватий, &nbsp;рожевощокий)<br>\nКолись &nbsp;розгнівалося &nbsp;Сонце &nbsp;на &nbsp;людей<br>\nТа &nbsp;й &nbsp;випалило &nbsp;клапоть &nbsp;землі,<br>\nЩоб &nbsp;показати &nbsp;свою &nbsp;силу.<br>\n<br>\nД &nbsp;р &nbsp;у &nbsp;г &nbsp;а &nbsp; &nbsp; &nbsp;д &nbsp;і &nbsp;в &nbsp;ч &nbsp;и &nbsp;н &nbsp;к &nbsp;а<br>\n(багряні &nbsp;кісники, &nbsp;на &nbsp;віях &nbsp;сльози)<br>\nНедобрі &nbsp;птиці &nbsp;виклювали &nbsp;поле.<br>\n<br>\nТ &nbsp;р &nbsp;е &nbsp;т &nbsp;і &nbsp;й &nbsp; &nbsp; &nbsp;х &nbsp;л &nbsp;о &nbsp;п &nbsp;ч &nbsp;и &nbsp;к<br>\n(сирота, &nbsp;росте &nbsp;у &nbsp;діда &nbsp;та &nbsp;баби)<br>\nСюди, &nbsp;мов &nbsp;на &nbsp;тирлище, &nbsp;вночі &nbsp;злітаються &nbsp;відьми.<br>\n<br>\nЧ &nbsp;е &nbsp;т &nbsp;в &nbsp;е &nbsp;р &nbsp;т &nbsp;и &nbsp;й &nbsp; &nbsp; &nbsp;х &nbsp;л &nbsp;о &nbsp;п &nbsp;ч &nbsp;и &nbsp;к<br>\n(з &nbsp;байдужими &nbsp;очима, &nbsp;ховає &nbsp;зверхню &nbsp;усмішку, &nbsp;мовчить)<br>\n<br>\nП &nbsp;е &nbsp;р &nbsp;ш &nbsp;и &nbsp;й &nbsp; &nbsp; &nbsp;х &nbsp;л &nbsp;о &nbsp;п &nbsp;ч &nbsp;и &nbsp;к<br>\n(тихо, &nbsp;нерішуче)<br>\nАле &nbsp;потім, &nbsp;коли &nbsp;Змія-людомора &nbsp;здолав<br>\nОхоронець &nbsp;Землі,<br>\nНа &nbsp;Мертве &nbsp;поле &nbsp;прийшли &nbsp;люди,<br>\nЩоб &nbsp;воно &nbsp;знову &nbsp;зацвіло…<br>\n<br>\nГовори &nbsp;дитино! &nbsp;Сплинуть &nbsp;роки,<br>\nНе &nbsp;забудь &nbsp;про &nbsp;казку &nbsp;серед &nbsp;трав.<br>\nДіти, &nbsp;діти… &nbsp;Світе &nbsp;ясноокий,<br>\nЯ &nbsp;тобі &nbsp;віддав &nbsp;усе, &nbsp;що &nbsp;мав.<br>\n<br>\nХто &nbsp;в &nbsp;добрі, &nbsp;а &nbsp;хто &nbsp;й &nbsp;не &nbsp;знає &nbsp;ласки…<br>\nВідтепер &nbsp;ми &nbsp;всі &nbsp;– &nbsp;одна &nbsp;сім’я.<br>\nВи &nbsp;навчіть &nbsp;мене &nbsp;своєї &nbsp;казки.<br>\nГарна &nbsp;казка &nbsp;– &nbsp;в &nbsp;кожного &nbsp;своя…<br>\n<br>\nПрислухаймось &nbsp;до &nbsp;рудого &nbsp;поля,<br>\nПридивляймось, &nbsp;лицарі &nbsp;малі.<br>\nНам &nbsp;судилась, &nbsp;діти, &nbsp;щасна &nbsp;доля:<br>\nСилу &nbsp;повернути &nbsp;цій &nbsp;землі.<br>\n<br>\nПокладемо &nbsp;в &nbsp;неї &nbsp;добрі &nbsp;зерна,<br>\nХвилювання, &nbsp;клопоти &nbsp;і &nbsp;піт,<br>\nІ &nbsp;вона, &nbsp;розбуджена, &nbsp;поверне<br>\nНашої &nbsp;надії &nbsp;чистий &nbsp;квіт.<br>\n<br>\nІ &nbsp;не &nbsp;біймось &nbsp;гіркоти &nbsp;невдачі,<br>\nРадість &nbsp;нам &nbsp;пророчиться &nbsp;в &nbsp;гурті.<br>\nА &nbsp;невдач &nbsp;страшаться &nbsp;лиш &nbsp;ледачі.<br>\nЗ &nbsp;ними &nbsp;сівачам &nbsp;не &nbsp;по &nbsp;путі.<br>\n<br>\nВізьмемо &nbsp;у &nbsp;Польової &nbsp;Мавки<br>\nПригорщ &nbsp;диво-зерен &nbsp;чарівних<br>\nТа &nbsp;посієм &nbsp;тут &nbsp;червоні &nbsp;маки,<br>\nЩоб &nbsp;далеко &nbsp;було &nbsp;видно &nbsp;їх.<br>\n<br>\nНа &nbsp;деревах &nbsp;гратимуть &nbsp;листочки,<br>\nПри &nbsp;дорозі &nbsp;забринить &nbsp;трава,<br>\nЯк &nbsp;бліді &nbsp;проклюнуться &nbsp;росточки…<br>\nОживає &nbsp;поле, &nbsp;ожива!<br>\n<br>\nТа &nbsp;недовго &nbsp;радість &nbsp;гостювала.<br>\nЗелен &nbsp;світ, &nbsp;а &nbsp;тут &nbsp;земля &nbsp;руда.<br>\nВидно, &nbsp;сили &nbsp;ще &nbsp;у &nbsp;поля &nbsp;мало,<br>\nВидно, &nbsp;мало &nbsp;нашого &nbsp;труда.<br>\n<br>\nВмерли &nbsp;сходи. &nbsp;Чи &nbsp;недобрі &nbsp;птахи,<br>\nЧи &nbsp;мороз &nbsp;побив &nbsp;їх &nbsp;уночі…<br>\nІ &nbsp;сумні &nbsp;стоятимуть &nbsp;край &nbsp;шляху<br>\nМакового &nbsp;поля &nbsp;сівачі.<br>\n<br>\nДРУГА &nbsp;ВЕСНА<br>\n<br>\nВітер &nbsp;– &nbsp;гастролер &nbsp;та &nbsp;безземельник &nbsp;–<br>\nПролетів &nbsp;розджоханим &nbsp;конем.<br>\nЗнову &nbsp;день &nbsp;за &nbsp;річкою &nbsp;Омельник<br>\nПросурмив &nbsp;у &nbsp;небі &nbsp;журавлем.<br>\n<br>\nІ &nbsp;забрунькувалися &nbsp;тополі,<br>\nІ &nbsp;завеселілися &nbsp;сади,<br>\nЩоб &nbsp;на &nbsp;тому &nbsp;на &nbsp;рудому &nbsp;полі<br>\nЗнову &nbsp;ми &nbsp;зоставили &nbsp;сліди.<br>\n<br>\nЩоб &nbsp;прийшли &nbsp;не &nbsp;раз &nbsp;сюди, &nbsp;не &nbsp;двічі,<br>\nВзнали, &nbsp;як &nbsp;то &nbsp;сіють &nbsp;і &nbsp;коли,<br>\nЩоб &nbsp;сказати &nbsp;людям &nbsp;чесно &nbsp;в &nbsp;вічі:<br>\n«Ми &nbsp;усе &nbsp;зробили, &nbsp;що &nbsp;могли».<br>\n<br>\nСієм, &nbsp;сієм! &nbsp;Аж &nbsp;гудуть &nbsp;правиці.<br>\nСієм, &nbsp;сієм! &nbsp;Аж &nbsp;гуде &nbsp;земля.<br>\nНам &nbsp;ночами &nbsp;дивне &nbsp;поле &nbsp;сниться,<br>\nМаками &nbsp;багряно &nbsp;промовля.<br>\n<br>\nПо &nbsp;долині &nbsp;ходять &nbsp;згуки-луни,<br>\nЛастівка &nbsp;у &nbsp;клопотах &nbsp;снує…<br>\nВже &nbsp;навколо &nbsp;заяріли &nbsp;вруна,<br>\nТільки &nbsp;наше &nbsp;поле &nbsp;відстає.<br>\n<br>\nВидно, &nbsp;сили &nbsp;ще &nbsp;у &nbsp;нього &nbsp;мало,<br>\nВидно, &nbsp;мало &nbsp;нашого &nbsp;труда…<br>\nОй, &nbsp;коли &nbsp;б &nbsp;то &nbsp;казку &nbsp;не &nbsp;забрала<br>\nВесняна &nbsp;розгониста &nbsp;вода.<br>\n<br>\nНатрусило &nbsp;золотого &nbsp;пір’я<br>\nСонце, &nbsp;як &nbsp;ховалось &nbsp;за &nbsp;горбом.<br>\nА &nbsp;моя &nbsp;кімната &nbsp;на &nbsp;подвір’я<br>\nПогляда &nbsp;зажуреним &nbsp;вікном.<br>\n<br>\nШколо &nbsp;моя, &nbsp;радість &nbsp;многодумна!<br>\nПісне &nbsp;моя, &nbsp;трепетний &nbsp;мотив.<br>\nЦитьте!<br>\nЩо &nbsp;це?<br>\nПтах &nbsp;– &nbsp;вечірній &nbsp;сумнів<br>\nУ &nbsp;вікно &nbsp;до &nbsp;мене &nbsp;залетів.<br>\n<br>\nЧ &nbsp;о &nbsp;р &nbsp;н &nbsp;и &nbsp;й &nbsp; &nbsp; &nbsp;п &nbsp;т &nbsp;а &nbsp;х<br>\nНу, &nbsp;що? &nbsp;Сидиш, &nbsp;чаклуєш, &nbsp;чоловіче,<br>\nЩоб &nbsp;голови &nbsp;морочить &nbsp;дітворі?<br>\nВиваджуєш &nbsp;нові &nbsp;свої &nbsp;затії,<br>\nТакі &nbsp;от, &nbsp;як &nbsp;на &nbsp;Маковому &nbsp;полі?..<br>\nЧому &nbsp;ти &nbsp;їх &nbsp;учити &nbsp;заходився?<br>\nЩоб &nbsp;гній &nbsp;возили &nbsp;на &nbsp;нікчемний &nbsp;клапоть<br>\nІ &nbsp;рились &nbsp;у &nbsp;землі, &nbsp;і &nbsp;сподівались<br>\nНа &nbsp;ту &nbsp;красу, &nbsp;що &nbsp;ти &nbsp;їм &nbsp;обіцяєш,<br>\nНа &nbsp;ту &nbsp;химеру &nbsp;Макового &nbsp;поля?<br>\nЧудний, &nbsp;їй-богу! &nbsp;Научи &nbsp;малечу<br>\nЧитати &nbsp;і &nbsp;писать, &nbsp;та &nbsp;ще &nbsp;лічити<br>\nКарбованці, &nbsp;дзвонясті &nbsp;копійки.<br>\nЯк &nbsp;виростуть, &nbsp;щоб &nbsp;вміли &nbsp;хитрувати,<br>\nВлаштовуватись &nbsp;тепло &nbsp;чи &nbsp;й &nbsp;украсти<br>\nДля &nbsp;власного &nbsp;достатку &nbsp;та &nbsp;утіх,<br>\nАби &nbsp;хутчіш &nbsp;тягли &nbsp;собі &nbsp;додому…<br>\nЩоб &nbsp;– &nbsp;сите &nbsp;тіло &nbsp;і &nbsp;одежа &nbsp;гарна.<br>\nТа &nbsp;щоб &nbsp;не &nbsp;переводилась &nbsp;горілка…<br>\nА &nbsp;хто &nbsp;кмітливий, &nbsp;сам &nbsp;у &nbsp;світ &nbsp;проб’ється,<br>\nЗабуде &nbsp;і &nbsp;село, &nbsp;й &nbsp;твою &nbsp;науку,<br>\nІ &nbsp;всі &nbsp;твої &nbsp;дивацькі &nbsp;казочки…<br>\n<br>\nВ &nbsp;ч &nbsp;и &nbsp;т &nbsp;е &nbsp;л &nbsp;ь<br>\nНічого &nbsp;ти &nbsp;не &nbsp;бачиш, &nbsp;Чорний &nbsp;пташе.<br>\nБо &nbsp;хоч &nbsp;і &nbsp;маєш &nbsp;крила, &nbsp;а &nbsp;нічний,<br>\nІ &nbsp;зроду &nbsp;сонцю &nbsp;в &nbsp;вічі &nbsp;не &nbsp;дивився.<br>\nТи &nbsp;нипаєш &nbsp;ночами &nbsp;по &nbsp;задвірках,<br>\nНе &nbsp;чудувавсь &nbsp;ніколи &nbsp;солов’єм,<br>\nЧи &nbsp;жайвором, &nbsp;а &nbsp;чи &nbsp;орлом, &nbsp;нарешті.<br>\nТи &nbsp;не &nbsp;співаєш &nbsp;і &nbsp;не &nbsp;знаєш &nbsp;неба,<br>\nБоїшся &nbsp;тлусті &nbsp;крила &nbsp;натрудить.<br>\nСидів &nbsp;колись &nbsp;ти &nbsp;пугалом &nbsp;на &nbsp;стрісі,<br>\nТепер &nbsp;телеантен &nbsp;уподобав.<br>\nА &nbsp;все &nbsp;ж, &nbsp;скажу, &nbsp;напрочуд &nbsp;ти &nbsp;живучий…<br>\nІ &nbsp;що &nbsp;тобі &nbsp;до &nbsp;Макового &nbsp;поля?<br>\nНехай &nbsp;би &nbsp;степ &nbsp;увесь &nbsp;зробився &nbsp;мертвим,<br>\nНехай &nbsp;би &nbsp;річка &nbsp;висохла &nbsp;дощенту,<br>\nНехай &nbsp;би &nbsp;зникли &nbsp;і &nbsp;дерева, &nbsp;й &nbsp;трави, &nbsp;-<br>\nТебе &nbsp;і &nbsp;краєм &nbsp;це &nbsp;б &nbsp;не &nbsp;зачепило.<br>\nНе &nbsp;можуть &nbsp;люди &nbsp;жити &nbsp;без &nbsp;любові<br>\nДо &nbsp;пісні &nbsp;і &nbsp;струмка, &nbsp;до &nbsp;сонця &nbsp;й &nbsp;вітру,<br>\nІ &nbsp;дивосвіту &nbsp;рідної &nbsp;землі,<br>\nІ &nbsp;дивокола &nbsp;всіх &nbsp;земель &nbsp;на &nbsp;світі.<br>\nНе &nbsp;можуть &nbsp;діти &nbsp;жити &nbsp;без &nbsp;казок,<br>\nІ &nbsp;кожне &nbsp;з &nbsp;них &nbsp;запліднене &nbsp;своєю.<br>\nМоя &nbsp;ж &nbsp;турбота &nbsp;ті &nbsp;казки &nbsp;будити<br>\nТа &nbsp;сповнювати &nbsp;їх &nbsp;реальним &nbsp;змістом.<br>\nНе &nbsp;можуть &nbsp;– &nbsp;без &nbsp;надії, &nbsp;сподівання,<br>\nБез &nbsp;радості, &nbsp;без &nbsp;туги, &nbsp;гіркоти…<br>\nТа &nbsp;я &nbsp;про &nbsp;це &nbsp;не &nbsp;буду &nbsp;говорити…<br>\nРозвиднимось &nbsp;на &nbsp;Маковому &nbsp;полі,<br>\nКоли &nbsp;воно &nbsp;зведеться &nbsp;до &nbsp;цвітіння…<br>\n<br>\nЧ &nbsp;о &nbsp;р &nbsp;н &nbsp;и &nbsp;й &nbsp; &nbsp; &nbsp;п &nbsp;т &nbsp;а &nbsp;х<br>\nЗатія &nbsp;марна. &nbsp;Скільки &nbsp;того &nbsp;поля,<br>\nХіба &nbsp;що &nbsp;сісти &nbsp;зграї &nbsp;горобців…<br>\nЩо &nbsp;вдіють &nbsp;ті &nbsp;маленькі &nbsp;кволі &nbsp;руки,<br>\nЩо &nbsp;тямить &nbsp;той &nbsp;слабкий &nbsp;дитячий &nbsp;розум?<br>\n<br>\nВ &nbsp;ч &nbsp;и &nbsp;т &nbsp;е &nbsp;л &nbsp;ь<br>\nЗмужніємо &nbsp;на &nbsp;Маковому &nbsp;полі,<br>\nДумки &nbsp;зміцніють &nbsp;про &nbsp;добро &nbsp;і &nbsp;зло.<br>\nІ &nbsp;рідною &nbsp;земля &nbsp;оця &nbsp;нам &nbsp;стане,<br>\nБо &nbsp;волею &nbsp;своєю &nbsp;відродили,<br>\nРаділи &nbsp;й &nbsp;побивалися &nbsp;за &nbsp;нею.<br>\nНехай &nbsp;не &nbsp;зразу &nbsp;вродить &nbsp;наше &nbsp;поле.<br>\nЗвитяга &nbsp;найдорожча, &nbsp;як &nbsp;приходить<br>\nЧерез &nbsp;загати &nbsp;й &nbsp;терни &nbsp;гіркоти…<br>\n<br>\nЧ &nbsp;о &nbsp;р &nbsp;н &nbsp;и &nbsp;й &nbsp; &nbsp; &nbsp;п &nbsp;т &nbsp;а &nbsp;х<br>\nДивак &nbsp;ти, &nbsp;чоловіче. &nbsp;Сміх, &nbsp;та &nbsp;й &nbsp;годі.<br>\nДітей &nbsp;ватагу &nbsp;водиш &nbsp;за &nbsp;собою,<br>\nБалакаєш &nbsp;до &nbsp;степу &nbsp;й &nbsp;деревини,<br>\nДо &nbsp;лопушини, &nbsp;кузьки, &nbsp;камінця,<br>\nНемов &nbsp;уперше &nbsp;з &nbsp;ними &nbsp;ти &nbsp;зустрівся.<br>\nВже &nbsp;й &nbsp;сам &nbsp;перетворився &nbsp;на &nbsp;дитину…<br>\n<br>\nВ &nbsp;ч &nbsp;и &nbsp;т &nbsp;е &nbsp;л &nbsp;ь &nbsp;<br>\nЯкби, &nbsp;якби &nbsp;зласкавилася &nbsp;доля<br>\nТа &nbsp;поселила &nbsp;у &nbsp;моєму &nbsp;серці<br>\nДитячої &nbsp;чутливості &nbsp;багаття,<br>\nЩоб &nbsp;той &nbsp;вогонь &nbsp;в &nbsp;мені &nbsp;не &nbsp;перевівся,<br>\nДопоки &nbsp;й &nbsp;ряст &nbsp;топтатиму…<br>\n<br>\nЛети,<br>\nНещасний &nbsp;пташе. &nbsp;Та &nbsp;не &nbsp;заважай<br>\nОмріяти &nbsp;мені &nbsp;прийдешнє &nbsp;поле.<br>\nЛети &nbsp;собі &nbsp;за &nbsp;ніччю, &nbsp;бо &nbsp;засліпить<br>\nСвітанок, &nbsp;що &nbsp;гряде &nbsp;з-за &nbsp;Трьох &nbsp;могил.<br>\nЛети, &nbsp;лети!<br>\nА &nbsp;нам-бо &nbsp;– &nbsp;до &nbsp;мети.<br>\n<br>\nЗникла &nbsp;птаха, &nbsp;крила &nbsp;розпростерши,<br>\nКаркнула &nbsp;і &nbsp;– &nbsp;темінь &nbsp;доганять.<br>\nМоже, &nbsp;за &nbsp;усі &nbsp;віки &nbsp;уперше<br>\nСпробувала, &nbsp;чорна, &nbsp;заспівать…<br>\n<br>\nПід &nbsp;моїм &nbsp;вікном &nbsp;світанок &nbsp;дише.<br>\nДня &nbsp;нового &nbsp;почалися &nbsp;гра.<br>\nЗемле &nbsp;рідна, &nbsp;що &nbsp;тобі &nbsp;залишу,<br>\nЩо &nbsp;зоставлю &nbsp;для &nbsp;добра?<br>\n<br>\nЗадзвеніли &nbsp;під &nbsp;хатами &nbsp;квіти,<br>\nВийшли &nbsp;босоногі &nbsp;казкарі.<br>\nВстало &nbsp;сонце, &nbsp;мов &nbsp;росою &nbsp;вмите,<br>\nВигріє &nbsp;поле &nbsp;на &nbsp;горі.<br>\n<br>\nЯ &nbsp;його &nbsp;вистелював &nbsp;думками,<br>\nДобротою &nbsp;тугою &nbsp;вночі,<br>\nОживляв &nbsp;руками &nbsp;і &nbsp;казками,<br>\nЩоб &nbsp;ясніли &nbsp;очі &nbsp;сівачів.<br>\n<br>\nЯ &nbsp;надію, &nbsp;нашу &nbsp;мрію, &nbsp;діти,<br>\nПереніс &nbsp;через &nbsp;жорстокі &nbsp;дні.<br>\nШумовиння &nbsp;макового &nbsp;цвіту<br>\nЩе &nbsp;в &nbsp;окопах &nbsp;марилось &nbsp;мені.<br>\n<br>\nЗагойдались &nbsp;роси &nbsp;на &nbsp;стебельцях…<br>\nМоже, &nbsp;й &nbsp;справді &nbsp;ми &nbsp;збороли &nbsp;зло?<br>\nСвітло &nbsp;якось &nbsp;тенькнуло &nbsp;у &nbsp;серці,<br>\nБо &nbsp;благословилось… &nbsp;зацвіло!<br>\n<br>\nЗацвіло &nbsp;зненацька &nbsp;вранці-рано,<br>\nЯк &nbsp;туман &nbsp;сивобородий &nbsp;зник.<br>\nСтоїмо. &nbsp;І &nbsp;килимом &nbsp;багряним<br>\nНам &nbsp;зоріє &nbsp;поле &nbsp;звіддалік.<br>\n<br>\nТа &nbsp;недовго &nbsp;радість &nbsp;гостювала.<br>\nВітер, &nbsp;буря! &nbsp;Наче &nbsp;нізвідкіль…<br>\nВидно, &nbsp;в &nbsp;поля &nbsp;сил &nbsp;іще &nbsp;замало.<br>\nВ &nbsp;груди &nbsp;б’є &nbsp;червона &nbsp;заметіль.<br>\n<br>\nВ &nbsp;розпачі &nbsp;дивилися &nbsp;на &nbsp;мене,<br>\nВ &nbsp;кулачках &nbsp;зів’ялий &nbsp;цвіт &nbsp;горів.<br>\nНа &nbsp;обніжок, &nbsp;у &nbsp;траву &nbsp;зелену<br>\nПадали &nbsp;кровини &nbsp;казкарів.<br>\n<br>\nЯ &nbsp;кажу:<br>\nА &nbsp;ми &nbsp;трудились &nbsp;чесно,<br>\nПівпуті &nbsp;здолали, &nbsp;як &nbsp;на &nbsp;те.<br>\nЯ &nbsp;кажу:<br>\nА &nbsp;все &nbsp;ж &nbsp;на &nbsp;третю &nbsp;весну<br>\nНаше &nbsp;поле &nbsp;славно &nbsp;зацвіте.<br>\n<br>\nТРЕТЯ &nbsp;ВЕСНА<br>\n<br>\nЗнов &nbsp;прийшла &nbsp;весна &nbsp;така, &nbsp;як &nbsp;інші,<br>\nМоже, &nbsp;в &nbsp;чомусь &nbsp;трохи &nbsp;й &nbsp;не &nbsp;така,<br>\nМоже, &nbsp;краща, &nbsp;а &nbsp;можливо, &nbsp;й &nbsp;гірша…<br>\nЗапитай &nbsp;про &nbsp;це &nbsp;степовика.<br>\n<br>\nМи &nbsp;не &nbsp;здобули &nbsp;на &nbsp;тому &nbsp;полі<br>\nПоки &nbsp;що &nbsp;ні &nbsp;слави, &nbsp;ні &nbsp;хули.<br>\nТільки &nbsp;на &nbsp;веснянім &nbsp;видноколі<br>\nУ &nbsp;своїм &nbsp;стремлінні &nbsp;підросли.<br>\n<br>\nТільки &nbsp;чуєм, &nbsp;як &nbsp;гука &nbsp;лелека:<br>\n- &nbsp;Я &nbsp;тепло &nbsp;і &nbsp;літо &nbsp;вам &nbsp;несу! &nbsp;–<br>\nТільки &nbsp;знаєм, &nbsp;як &nbsp;воно &nbsp;нелегко<br>\nПереплавить &nbsp;думку &nbsp;на &nbsp;красу.<br>\n<br>\nВже &nbsp;не &nbsp;прилітає &nbsp;Чорна &nbsp;птаха,<br>\nВидно, &nbsp;десь &nbsp;завіялась &nbsp;вночі…<br>\nЙдуть &nbsp;знайомим &nbsp;і &nbsp;веселим &nbsp;шляхом<br>\nДо &nbsp;свойого &nbsp;поля &nbsp;сівачі.<br>\n<br>\nЩо &nbsp;тобі, &nbsp;мала &nbsp;моя &nbsp;людино?<br>\nЧом &nbsp;твоє &nbsp;наморщилось &nbsp;чоло?<br>\nДе &nbsp;жовтіла &nbsp;неродюча &nbsp;глина,<br>\nНаше &nbsp;поле &nbsp;– &nbsp;ворона &nbsp;крило.<br>\n<br>\nЛегіт &nbsp;степовий &nbsp;– &nbsp;весняна &nbsp;воля &nbsp;–<br>\nВ &nbsp;душу &nbsp;занесе &nbsp;родючу &nbsp;вість.<br>\nНумо, &nbsp;хай &nbsp;тепер &nbsp;про &nbsp;наше &nbsp;поле<br>\nЗнову &nbsp;кожен &nbsp;казку &nbsp;розповість.<br>\n<br>\nПерший, &nbsp;другий, &nbsp;третій &nbsp;і &nbsp;четвертий…<br>\nНас &nbsp;немало &nbsp;зводиться &nbsp;в &nbsp;маю!<br>\nНавіть &nbsp;хлопчик-мовчунець &nbsp;упертий<br>\nНині &nbsp;казку &nbsp;має &nbsp;вже &nbsp;свою…<br>\n<br>\nУ &nbsp;степу &nbsp;гроза &nbsp;травнева &nbsp;грима.<br>\nНаше &nbsp;поле &nbsp;Макове &nbsp;встає.<br>\nХодить &nbsp;казка &nbsp;з &nbsp;мудрими &nbsp;очима<br>\nІ &nbsp;мені &nbsp;заснути &nbsp;не &nbsp;дає.\n\n\n<br><br>\n"
}