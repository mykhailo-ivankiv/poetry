{
  "author": "Славутич Яр (Жученко Григорій)",
  "name": "РОЗМОВА З ПРЕДКОМ",
  "link": "metrs_poem.php?poem=7080",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>РОЗМОВА З ПРЕДКОМ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Миколі Руденку</i><br><br>\nМосква. &nbsp;Червона &nbsp;площа. &nbsp;Глупа &nbsp;ніч.<br>\nІ &nbsp;він &nbsp;край &nbsp;вежі &nbsp;Спаської, &nbsp;узбіч,<br>\nНа &nbsp;варті &nbsp;став, &nbsp;почесної &nbsp;сторожі<br>\nПрибулий &nbsp;воїн. &nbsp;Зорі &nbsp;зловорожі<br>\nЗ-під &nbsp;неба &nbsp;блискають, &nbsp;як &nbsp;синій &nbsp;лід.<br>\nВітри &nbsp;сердиті, &nbsp;збуривши &nbsp;в &nbsp;похід<br>\nСніжинки &nbsp;гострі, &nbsp;глухо &nbsp;завивають.<br>\nНа &nbsp;лобне &nbsp;місце &nbsp;душі &nbsp;прилітають &nbsp;-<br>\nНа &nbsp;купи &nbsp;тіл, &nbsp;відрубаних &nbsp;голів<br>\nЗа &nbsp;Йванів &nbsp;Лютих &nbsp;і &nbsp;Петрів, &nbsp;Павлів.<br>\nЗубцями &nbsp;Кремлю, &nbsp;наче &nbsp;вовча &nbsp;зграя,<br>\nВся &nbsp;площа &nbsp;шкіриться; &nbsp;різня &nbsp;безкрая,<br>\nЗухвалий &nbsp;крик &nbsp;сокири, &nbsp;скрик &nbsp;ножа.<br>\nХолоне &nbsp;кров &nbsp;і &nbsp;крушиться &nbsp;душа<br>\nУ &nbsp;вояка &nbsp;почесної &nbsp;сторожі,<br>\nЩо &nbsp;мов &nbsp;завмер &nbsp;край &nbsp;Кремлю &nbsp;огорожі.<br>\n<br>\nНараз &nbsp;із &nbsp;виру, &nbsp;з &nbsp;хижих &nbsp;завирюх,<br>\nЙому &nbsp;з'являється &nbsp;незнаний &nbsp;дух<br>\nІ &nbsp;твердо &nbsp;йде, &nbsp;простуючи &nbsp;на &nbsp;нього.<br>\n- &nbsp;Спинися! &nbsp;Хто &nbsp;ти? &nbsp;- &nbsp;поклик &nbsp;вартового<br>\nВдаряє &nbsp;привида &nbsp;в &nbsp;лице &nbsp;бліде.<br>\nНавколо &nbsp;хуґа &nbsp;і &nbsp;реве, &nbsp;й &nbsp;гуде,<br>\nІ &nbsp;мовби &nbsp;з &nbsp;ніг &nbsp;напорою &nbsp;збиває,<br>\nНеначе &nbsp;Кремль &nbsp;вергаючи &nbsp;в &nbsp;бекрає.<br>\n<br>\n- &nbsp;Пароль! &nbsp;Пароль! &nbsp;- &nbsp;викрикує &nbsp;вояк.<br>\n\"Я &nbsp;предок &nbsp;твій. &nbsp;Пробивсь &nbsp;неабияк<br>\nДо &nbsp;тебе &nbsp;в &nbsp;це &nbsp;кровопролитне &nbsp;місто\", &nbsp;-<br>\nПромовив &nbsp;дух, &nbsp;наблизившись &nbsp;імлисто.<br>\n- &nbsp;Спинись, &nbsp;прибульче! &nbsp;І &nbsp;пароль &nbsp;промов!<br>\nХто &nbsp;ти? &nbsp;Відкрийсь! &nbsp;Я &nbsp;вимагаю &nbsp;знов, &nbsp;-<br>\nКричить &nbsp;вояк &nbsp;почесної &nbsp;сторожі.<br>\nІ &nbsp;з &nbsp;автомата &nbsp;кулі &nbsp;зловорожі<br>\nОт-от &nbsp;готові &nbsp;ринути &nbsp;вперед<br>\nНа &nbsp;гнучу &nbsp;постать &nbsp;- &nbsp;ніби &nbsp;очерет<br>\nЗ-понад &nbsp;Великого, &nbsp;в &nbsp;розпуці, &nbsp;Лугу.<br>\n<br>\n\"Я &nbsp;предок &nbsp;твій. &nbsp;Пробився &nbsp;крізь &nbsp;наругу.<br>\nНа &nbsp;площі &nbsp;цій &nbsp;позбувсь &nbsp;я &nbsp;голови<br>\nВ &nbsp;лабетах &nbsp;лютих &nbsp;царської &nbsp;Москви.<br>\nТепер &nbsp;до &nbsp;тебе &nbsp;стомлено &nbsp;і &nbsp;кволо<br>\nЙду &nbsp;триста &nbsp;літ, &nbsp;нащадку &nbsp;мій &nbsp;Миколо.<br>\nПочув &nbsp;я &nbsp;тут, &nbsp;на &nbsp;варті &nbsp;ти &nbsp;стоїш,<br>\nНа &nbsp;цівку &nbsp;втиснувши &nbsp;багнетий &nbsp;ніж<br>\nІ &nbsp;зарядивши &nbsp;вогнепальну &nbsp;зброю\".<br>\n<br>\n- &nbsp;Не &nbsp;знаю &nbsp;предків &nbsp;я! &nbsp;Коли &nbsp;порою<br>\nСтою &nbsp;край &nbsp;вежі, &nbsp;я &nbsp;гляджу &nbsp;вождів,<br>\nНаркомів, &nbsp;Сталіна &nbsp;і &nbsp;поготів. &nbsp;-<br>\n\"Нащадку &nbsp;мій, &nbsp;дурний-дурний &nbsp;Миколо,<br>\nПоглянь &nbsp;у &nbsp;душу. &nbsp;Як &nbsp;там &nbsp;пусто &nbsp;й &nbsp;голо!<br>\nНевже &nbsp;забув &nbsp;ти &nbsp;запорозький &nbsp;рід?<br>\nПалкої &nbsp;крови &nbsp;променистий &nbsp;звід,<br>\nЩо &nbsp;оживляє &nbsp;парості &nbsp;народу?<br>\nКому &nbsp;ти &nbsp;служиш, &nbsp;виродку? &nbsp;Відроду<br>\nНевже &nbsp;не &nbsp;відав, &nbsp;хто &nbsp;ти &nbsp;й &nbsp;відкіля?<br>\nАчей, &nbsp;донецька &nbsp;нарекла &nbsp;земля<br>\nТебе &nbsp;твого &nbsp;ж &nbsp;прапращура &nbsp;найменням,<br>\nЩоб &nbsp;ти &nbsp;не &nbsp;згинув &nbsp;у &nbsp;житті &nbsp;буденнім,<br>\nА &nbsp;ти, &nbsp;забувши &nbsp;родичів &nbsp;своїх,<br>\nСебе &nbsp;поставив, &nbsp;москалям &nbsp;на &nbsp;сміх,<br>\nОхороняти &nbsp;цю &nbsp;стару &nbsp;в'язницю,<br>\nТюрму &nbsp;кремлівську, &nbsp;хижу &nbsp;руйнівницю<br>\nДержав, &nbsp;народів...\"<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;Стій! &nbsp;Мовчи! &nbsp;Мовчи! &nbsp;-<br>\nКричить &nbsp;вояк, &nbsp;на &nbsp;мушку &nbsp;беручи<br>\nНезнаний &nbsp;привид &nbsp;із &nbsp;густої &nbsp;ночі.<br>\nНавів, &nbsp;потиснув... &nbsp;Просто &nbsp;межи &nbsp;очі<br>\nПускає &nbsp;кулі &nbsp;темний &nbsp;автомат.<br>\nАле &nbsp;стоїть, &nbsp;уявніший &nbsp;стократ,<br>\nПрибулий &nbsp;дух &nbsp;і &nbsp;злегка &nbsp;головою<br>\nХитає &nbsp;з &nbsp;докором, &nbsp;новітню &nbsp;зброю<br>\nВідвівши &nbsp;набік &nbsp;помахом &nbsp;руки.<br>\nМовчить &nbsp;вояк, &nbsp;рішучий, &nbsp;нехиткий,<br>\nТа &nbsp;неспроможний &nbsp;зупинити &nbsp;предка,<br>\nЩо &nbsp;йде &nbsp;на &nbsp;нього &nbsp;- &nbsp;наче &nbsp;вагонетка<br>\nПовільно &nbsp;й &nbsp;певно &nbsp;котиться &nbsp;з &nbsp;гори.<br>\n- &nbsp;Чого &nbsp;прийшов &nbsp;ти, &nbsp;зайдо? &nbsp;Говори!<br>\nМене &nbsp;своєю &nbsp;з'явою &nbsp;зруйнуєш.<br>\nЯ &nbsp;- &nbsp;член &nbsp;компартії! &nbsp;Парторг &nbsp;я! &nbsp;Чуєш?<br>\nВідходь, &nbsp;бо &nbsp;скоро &nbsp;прийдуть &nbsp;сторожі.<br>\nНе &nbsp;сміють &nbsp;люди &nbsp;входити &nbsp;чужі<br>\nСюди &nbsp;в &nbsp;цей &nbsp;час, &nbsp;на &nbsp;площу &nbsp;коло &nbsp;вежі. &nbsp;-<br>\n<br>\n\"Ага! &nbsp;Злякався? &nbsp;Щоб &nbsp;тиски &nbsp;ведмежі<br>\nТебе &nbsp;в &nbsp;обійми &nbsp;кігтьми &nbsp;не &nbsp;взяли,<br>\nНе &nbsp;потягнули &nbsp;на &nbsp;поталу &nbsp;мли.<br>\nЧого &nbsp;стовбичиш &nbsp;на &nbsp;чужих &nbsp;воротях,<br>\nДе &nbsp;вив &nbsp;історії &nbsp;жорсткий &nbsp;протяг,<br>\nДе &nbsp;з &nbsp;волі &nbsp;й &nbsp;примхи &nbsp;лютого &nbsp;царя<br>\nМільйонами &nbsp;гасла &nbsp;провідна &nbsp;зоря?<br>\nВертайсь &nbsp;додому! &nbsp;Там &nbsp;волають &nbsp;люди<br>\nУ &nbsp;пастках &nbsp;підступів, &nbsp;обмов, &nbsp;облуди.<br>\nСтавай &nbsp;на &nbsp;прю &nbsp;із &nbsp;Кремлем, &nbsp;повставай<br>\nІ &nbsp;визволяй &nbsp;з &nbsp;неволі &nbsp;рідний &nbsp;край!\"<br>\nХитнувсь &nbsp;вояк &nbsp;- &nbsp;і &nbsp;слово &nbsp;ваговите<br>\nЙого &nbsp;вже &nbsp;валить... &nbsp;О &nbsp;непевний &nbsp;світе!<br>\nХитнувсь &nbsp;вояк, &nbsp;московський &nbsp;вартівник,<br>\nРозкрив &nbsp;уста... &nbsp;І &nbsp;привид &nbsp;нагло &nbsp;зник.\n\n\n<br><br>\n"
}