{
  "author": "Мисик Василь",
  "name": "З ПІВДНЯ ТЕМНІЄ ОБРІЙ (Уривки)",
  "link": "metrs_poem.php?poem=6461",
  "html": "\n<h4></h4>\n\n<a href=\"/metrs.php?id=297&amp;type=tvorch\" class=\"redhr1\">Творчість</a> |\n<a href=\"/metrs.php?id=297&amp;type=biogr\" class=\"redhr1\">Біографія</a> |\n<a href=\"/metrs.php?id=297&amp;type=critiques\" class=\"redhr1\">Критика</a>\n\n<h4>З ПІВДНЯ ТЕМНІЄ ОБРІЙ (Уривки)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТьмяно &nbsp;горбиться &nbsp;степ &nbsp;і &nbsp;повітря &nbsp;гусне.<br>\nДесь &nbsp;погримує. &nbsp;Горбляться &nbsp;синьо &nbsp;гори<br>\nпід &nbsp;задимленим &nbsp;і &nbsp;неспокійним &nbsp;небом.<br>\n<br>\nДалеч &nbsp;криючи &nbsp;широко &nbsp;й &nbsp;десь &nbsp;у &nbsp;горах<br>\nнизько &nbsp;стогнучи, &nbsp;хмари &nbsp;пливуть.<br>\nВ &nbsp;яругах &nbsp;душно, &nbsp;мертво, &nbsp;отруйно &nbsp;достиглі &nbsp;трави<br>\nпахнуть. &nbsp;Одразу &nbsp;з &nbsp;яруг &nbsp;на &nbsp;курінь &nbsp;послався<br>\nтеплий &nbsp;дух &nbsp;полину. &nbsp;Із &nbsp;долин &nbsp;поволі<br>\nвітер &nbsp;звівся &nbsp;холодний. &nbsp;На &nbsp;ріках &nbsp;тьмяних<br>\nзагойдались &nbsp;куниці &nbsp;й &nbsp;води &nbsp;достали.<br>\nХвиля &nbsp;погнала &nbsp;в &nbsp;глибини &nbsp;голодну &nbsp;рибу.<br>\nЙде &nbsp;гроза. &nbsp;Океаном &nbsp;пітьми &nbsp;надходить<br>\nна &nbsp;закурені &nbsp;ниви &nbsp;- &nbsp;й &nbsp;покірно &nbsp;гнуться<br>\nтрави &nbsp;сухі &nbsp;перед &nbsp;нею &nbsp;- &nbsp;й &nbsp;в &nbsp;німій &nbsp;знемозі<br>\nронять &nbsp;насіння &nbsp;на &nbsp;висохлий &nbsp;ґрунт. &nbsp;У &nbsp;незнаній<br>\nтьмі, &nbsp;за &nbsp;відрогами &nbsp;гір, &nbsp;не &nbsp;стихає &nbsp;гуркіт.<br>\nДесь &nbsp;над &nbsp;сірими &nbsp;грецькими &nbsp;селами &nbsp;часто<br>\nзлий &nbsp;спадає &nbsp;вогонь &nbsp;і &nbsp;впивається &nbsp;в &nbsp;гори.<br>\nЗлива &nbsp;слідом &nbsp;заходить &nbsp;і &nbsp;чорним &nbsp;шумом<br>\nзатопляє &nbsp;подвір'я. &nbsp;Ріці &nbsp;не &nbsp;спиться:<br>\nвсе &nbsp;тривожніше &nbsp;розходяться &nbsp;хвилі, &nbsp;глибше<br>\nтемний &nbsp;неспокій &nbsp;проймає &nbsp;глухі &nbsp;затоки.<br>\n<br>\nВітер &nbsp;зміцнів &nbsp;- &nbsp;і &nbsp;стіною &nbsp;вже &nbsp;йде &nbsp;по &nbsp;горах.<br>\nДме &nbsp;могутньо, &nbsp;смужисто &nbsp;у &nbsp;гирла &nbsp;балок,<br>\nводу &nbsp;потоків &nbsp;спиняє, &nbsp;ламає &nbsp;стебла,<br>\nпил &nbsp;холодний, &nbsp;важкий &nbsp;підіймає &nbsp;круто,<br>\nзабирає &nbsp;насіння &nbsp;сухе &nbsp;і &nbsp;листя,<br>\nі &nbsp;комашин &nbsp;заблуканих &nbsp;- &nbsp;із &nbsp;свистом &nbsp;все &nbsp;те<br>\nкидає &nbsp;хвилями &nbsp;в &nbsp;димний, &nbsp;тривожний &nbsp;простір.<br>\n<br>\nВітер, &nbsp;як &nbsp;мур! &nbsp;Не &nbsp;спиняйся, &nbsp;жорстокий &nbsp;вітре!<br>\nТи &nbsp;б &nbsp;дихнув &nbsp;над &nbsp;землею &nbsp;холодним &nbsp;духом<br>\nдальніх &nbsp;просторів, &nbsp;свіжістю &nbsp;злив &nbsp;прозорих!<br>\nТи &nbsp;б &nbsp;повів &nbsp;широм &nbsp;хмільним &nbsp;з &nbsp;Чорномор'я,<br>\nТи &nbsp;б &nbsp;освіжив &nbsp;тоску &nbsp;степову, &nbsp;гарячу!<br>\n....................................................................................<br>\nЧути &nbsp;в &nbsp;тобі &nbsp;всіх &nbsp;дерев &nbsp;і &nbsp;травинок &nbsp;душі &nbsp;-<br>\nале &nbsp;полегкості &nbsp;ти &nbsp;не &nbsp;приносиш, &nbsp;вітре!<br>\nТи &nbsp;стіною &nbsp;тоски &nbsp;незабутньої &nbsp;сунеш,<br>\nти, &nbsp;як &nbsp;марення &nbsp;спраглого &nbsp;степу, &nbsp;чорно<br>\nрозпинаєшся &nbsp;в &nbsp;небі &nbsp;й &nbsp;курні &nbsp;рукава<br>\nчерез &nbsp;гори &nbsp;в &nbsp;долини &nbsp;глухі &nbsp;простягаєш.<br>\n....................................................................................<br>\nСили &nbsp;жорстокі &nbsp;зійшлися &nbsp;на &nbsp;герць! &nbsp;І &nbsp;чути,<br>\nяк &nbsp;зіходяться &nbsp;велетні &nbsp;чорні, &nbsp;руки<br>\nпростягають &nbsp;над &nbsp;степом, &nbsp;стрівають &nbsp;інші &nbsp;-<br>\nі &nbsp;закипає &nbsp;- &nbsp;змагання, &nbsp;жорстоке &nbsp;в &nbsp;небі.<br>\nЧути, &nbsp;як &nbsp;пружаться &nbsp;м'язи &nbsp;і &nbsp;тьмяно, &nbsp;чітко<br>\nнаростає &nbsp;зусилля, &nbsp;і &nbsp;ворог &nbsp;рветься<br>\nіз &nbsp;напружених &nbsp;рук, &nbsp;і &nbsp;спітнілі &nbsp;руки<br>\nпосковзнулись, &nbsp;і &nbsp;знову &nbsp;борня &nbsp;заходить.<br>\nСили &nbsp;великі &nbsp;зійшлися &nbsp;над &nbsp;чорним &nbsp;степом!<br>\n....................................................................................<br>\nВітер &nbsp;міцніє. &nbsp;З-за &nbsp;гір &nbsp;наближає &nbsp;злива.<br>\nВітер &nbsp;здіймає &nbsp;в &nbsp;полях &nbsp;куряву &nbsp;й &nbsp;насіння.<br>\nІ, &nbsp;в &nbsp;курені &nbsp;ховаючись, &nbsp;вчули &nbsp;люди<br>\nраптом &nbsp;кволий &nbsp;і &nbsp;жалісний &nbsp;крик. &nbsp;В &nbsp;долині<br>\nхтось &nbsp;прокричав... &nbsp;Чи &nbsp;то &nbsp;темна &nbsp;душа &nbsp;якоїсь<br>\nдеревини, &nbsp;з &nbsp;листком &nbsp;одірвана, &nbsp;міцно<br>\nза &nbsp;листок &nbsp;учепившись, &nbsp;гукнула &nbsp;з &nbsp;жаху?<br>\nВітер &nbsp;міцніє. &nbsp;Й &nbsp;коли &nbsp;вже &nbsp;курінь &nbsp;холодним<br>\nдрожем &nbsp;пройнявся &nbsp;і &nbsp;кожна &nbsp;стеблина &nbsp;в &nbsp;струнку<br>\nмертво &nbsp;витяглась &nbsp;і &nbsp;комашня &nbsp;безсила,<br>\nвирвана &nbsp;з &nbsp;нір, &nbsp;сипнула &nbsp;в &nbsp;пітьму, &nbsp;і &nbsp;пізні<br>\nлітні &nbsp;жуки, &nbsp;мов &nbsp;кулі, &nbsp;бились &nbsp;об &nbsp;стебла<br>\nй &nbsp;падали &nbsp;мертві, &nbsp;й &nbsp;котилися &nbsp;далі &nbsp;у &nbsp;простір,<br>\nвже &nbsp;коли &nbsp;й &nbsp;дихати &nbsp;нічим &nbsp;у &nbsp;шумі &nbsp;стало,<br>\nраптом &nbsp;щось &nbsp;перервалось &nbsp;- &nbsp;і &nbsp;все &nbsp;затихло.<br>\n<br>\nВітер &nbsp;упав. &nbsp;І, &nbsp;невидні &nbsp;людському &nbsp;оку,<br>\nв &nbsp;тьмі &nbsp;кружляли &nbsp;стеблини &nbsp;й &nbsp;спадали. &nbsp;Душно<br>\nпил &nbsp;осідав &nbsp;і &nbsp;комахи &nbsp;в &nbsp;щілини &nbsp;глибше<br>\nзалізали, &nbsp;стривожені &nbsp;зміною. &nbsp;Мляво<br>\nдесь &nbsp;у &nbsp;долах &nbsp;сухих &nbsp;зашуміло.<br>\nРаптом &nbsp;вирнуло &nbsp;з-за &nbsp;гори &nbsp;- &nbsp;й &nbsp;розп'ялася &nbsp;злива!<br>\nЧути, &nbsp;як &nbsp;плесо &nbsp;вона &nbsp;перейшла, &nbsp;на &nbsp;гори<br>\nчорним &nbsp;шумом &nbsp;полізла. &nbsp;Тверді &nbsp;краплини<br>\nвпали &nbsp;в &nbsp;курінь. &nbsp;Невідступно &nbsp;шумить &nbsp;над &nbsp;степом.<br><br><em>ЛІТЕРАТУРНИЙ ЯРМАРОК. Альманах-місячник (Харків). Книга сьома, червень 1929, с. 97-101. </em>\n\n\n<br><br>\n"
}