{
  "author": "Бажан Микола",
  "name": "ПАМ'ЯТНИК ЛЕСІ УКРАЇНЦІ В САСКАТУНІ",
  "link": "metrs_poem.php?poem=13897",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>ПАМ'ЯТНИК ЛЕСІ УКРАЇНЦІ В САСКАТУНІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>У жовтні 1976 року<br>\nв канадському місті Саскатуні<br>\nвідкрито пам'ятник <br>\nЛесі Українці<br>\nяк дружній дар канадцям<br>\nвід народу Радянської України.<br>\nВорожі націоналістичні сили<br>\nчинили цьому всілякі перешкоди.<br>\nПроте вони не змогли завадити<br>\nсвітлому торжеству</i><br><br>\nКрізь &nbsp;бурями &nbsp;збуджені &nbsp;далі &nbsp;й &nbsp;поборені &nbsp;меридіани,<br>\nКрізь &nbsp;гуркоти &nbsp;й &nbsp;стогони &nbsp;штормів &nbsp;і &nbsp;тишу &nbsp;підступної &nbsp;мли,<br>\nКрізь &nbsp;круто &nbsp;закручені &nbsp;смерчі &nbsp;й &nbsp;розбурхані &nbsp;океани,<br>\nЩо &nbsp;гучно &nbsp;на &nbsp;пірси &nbsp;і &nbsp;судна &nbsp;жбурляють &nbsp;важчезні &nbsp;вали, &nbsp;-<br>\nДо &nbsp;тінявих &nbsp;кленів &nbsp;Канади, &nbsp;на &nbsp;саскатунські &nbsp;поляни,<br>\nЯк &nbsp;дар &nbsp;найкоштовніший, &nbsp;люди &nbsp;цю &nbsp;ковану &nbsp;бронзу &nbsp;везли,<br>\nЦю &nbsp;бронзу, &nbsp;литво &nbsp;благородне &nbsp;вогненних &nbsp;ливарень &nbsp;Уралу,<br>\nЦей &nbsp;обраний &nbsp;для &nbsp;п'єдесталу &nbsp;волинських &nbsp;кар'єрів &nbsp;граніт,<br>\nЦю &nbsp;постать, &nbsp;посталу &nbsp;зі &nbsp;сплаву &nbsp;любові, &nbsp;натхнення &nbsp;й &nbsp;металу,<br>\nЩо &nbsp;має &nbsp;ступити &nbsp;за &nbsp;морем &nbsp;на &nbsp;сходи &nbsp;з &nbsp;шліфованих &nbsp;плит,<br>\nЯк &nbsp;вісниця &nbsp;дружби &nbsp;і &nbsp;миру, &nbsp;на &nbsp;славу &nbsp;Вітчизни &nbsp;тривалу,<br>\nНа &nbsp;пам'ять &nbsp;трудних, &nbsp;але &nbsp;мужніх, &nbsp;надією &nbsp;сповнених &nbsp;літ.<br>\n<br>\nО &nbsp;бронзо, &nbsp;турботливо &nbsp;зварена! &nbsp;О &nbsp;камені, &nbsp;радісно &nbsp;тесані!<br>\nО &nbsp;жінко &nbsp;великого &nbsp;племені &nbsp;творців, &nbsp;трударів &nbsp;і &nbsp;борців!<br>\nВона &nbsp;на &nbsp;граніт &nbsp;свій &nbsp;зведеться, &nbsp;і &nbsp;очі &nbsp;розкриються &nbsp;Лесині,<br>\nЙ &nbsp;уста &nbsp;її &nbsp;бронзові &nbsp;вимовлять &nbsp;найвищі &nbsp;з &nbsp;найвищих &nbsp;слів.<br>\nМов &nbsp;іскри, &nbsp;черканням &nbsp;сталі &nbsp;об &nbsp;сталь &nbsp;загартовану &nbsp;кресані,<br>\nСлова &nbsp;її &nbsp;злинуть &nbsp;у &nbsp;далеч &nbsp;канадських &nbsp;долин &nbsp;і &nbsp;лісів.<br>\nЦю &nbsp;даль &nbsp;нечужу &nbsp;поетеса &nbsp;відчує &nbsp;й, &nbsp;радіючи, &nbsp;гляне<br>\nНа &nbsp;пагорби, &nbsp;трохи &nbsp;подібні &nbsp;до &nbsp;пагорбів &nbsp;краю &nbsp;її,<br>\nНа &nbsp;росяне &nbsp;поле &nbsp;Альберти, &nbsp;мов &nbsp;гадяцькі &nbsp;доли, &nbsp;духмяне,<br>\nНа &nbsp;схожі &nbsp;до &nbsp;прип'ятських &nbsp;вири &nbsp;Саскачеванської &nbsp;течії.<br>\n<br>\nНавколо &nbsp;Великої &nbsp;стали &nbsp;по-братньому &nbsp;з'єдналим &nbsp;колом<br>\nВони &nbsp;- &nbsp;юносердні &nbsp;й &nbsp;завзяті, &nbsp;вони &nbsp;- &nbsp;думночолі &nbsp;й &nbsp;старі,<br>\nОсяяні &nbsp;сонцем &nbsp;жовтневим, &nbsp;прозорим, &nbsp;ледь-ледь &nbsp;похололим,<br>\nОзорені &nbsp;сяйвом &nbsp;Тієї, &nbsp;що &nbsp;стала &nbsp;над &nbsp;ними &nbsp;вгорі, &nbsp;-<br>\nІ &nbsp;сонячні &nbsp;майва &nbsp;танцюють &nbsp;над &nbsp;встеленим &nbsp;зеленню &nbsp;полем<br>\nВ &nbsp;своїй &nbsp;неугавній &nbsp;забаві, &nbsp;в &nbsp;дзвінкій &nbsp;променистій &nbsp;ігрі.<br>\nВітай, &nbsp;світлоносна &nbsp;і &nbsp;добра &nbsp;Провіснице &nbsp;великосерда,<br>\nСтраждальнице, &nbsp;віддана &nbsp;щастю &nbsp;служити &nbsp;високій &nbsp;меті,<br>\nУ &nbsp;вічність &nbsp;ввійшла &nbsp;ти &nbsp;так &nbsp;просто, &nbsp;так &nbsp;справді &nbsp;по-людськи, &nbsp;так &nbsp;твердо,<br>\nЯк &nbsp;то &nbsp;й &nbsp;за &nbsp;життя &nbsp;ступала &nbsp;по &nbsp;тернях &nbsp;тяжкої &nbsp;путі,<br>\nПо &nbsp;димних &nbsp;фабричних &nbsp;кварталах, &nbsp;по &nbsp;тропах &nbsp;поліського &nbsp;смерда,<br>\nВдивляючись &nbsp;в &nbsp;правду &nbsp;й &nbsp;нічого &nbsp;не &nbsp;лякаючись &nbsp;у &nbsp;житті.<br>\n<br>\nВітай &nbsp;цих &nbsp;людей, &nbsp;що &nbsp;всім &nbsp;серцем &nbsp;чекали &nbsp;твойого &nbsp;приходу,<br>\nЗа &nbsp;тебе &nbsp;боролись, &nbsp;- &nbsp;і &nbsp;часто &nbsp;їм &nbsp;дуже &nbsp;нелегко &nbsp;було,<br>\nНелегко &nbsp;було &nbsp;усувати &nbsp;за &nbsp;перешкодою &nbsp;перешкоду,<br>\nТоптати &nbsp;і &nbsp;підступ, &nbsp;і &nbsp;наклеп, &nbsp;долати &nbsp;зненависть &nbsp;і &nbsp;зло<br>\nОтих, &nbsp;які &nbsp;важаться &nbsp;зватись &nbsp;іменням &nbsp;твойого &nbsp;народу,<br>\nОтих, &nbsp;на &nbsp;яких &nbsp;прокляття &nbsp;за &nbsp;злочин &nbsp;і &nbsp;зраду &nbsp;лягло.<br>\nТепер &nbsp;вони &nbsp;стиснули &nbsp;зуби. &nbsp;Замовкли &nbsp;шаленці &nbsp;й &nbsp;злочинці,<br>\nЙ &nbsp;глухого &nbsp;прокляття &nbsp;гримаса &nbsp;їм &nbsp;співає &nbsp;й &nbsp;корчить &nbsp;роти.<br>\nСебе &nbsp;хай &nbsp;самі &nbsp;проклинають, &nbsp;лютуючи &nbsp;наодинці<br>\nВ &nbsp;розпалчивій &nbsp;безнадії, &nbsp;на &nbsp;пустирі &nbsp;самоти,<br>\nБезсилі &nbsp;вчинки &nbsp;опір &nbsp;грядущій &nbsp;в &nbsp;віки &nbsp;Українці,<br>\nПрекрасній, &nbsp;як &nbsp;людяність &nbsp;людства, &nbsp;і &nbsp;видній &nbsp;на &nbsp;всі &nbsp;світи.<br>\nНавіки &nbsp;вона &nbsp;піднеслася, &nbsp;ласкава, &nbsp;незборна &nbsp;і &nbsp;сміла,<br>\nПосеред &nbsp;широкого &nbsp;лугу, &nbsp;народом &nbsp;врочисто &nbsp;оточеного,<br>\nВ &nbsp;трагічній &nbsp;і &nbsp;ніжній &nbsp;жіночності &nbsp;свого &nbsp;наболілого &nbsp;тіла,<br>\nСухотами &nbsp;і &nbsp;скорботами &nbsp;мученого &nbsp;і &nbsp;точеного...<br>\nЯк &nbsp;сонця &nbsp;мигтливі &nbsp;лелітки, &nbsp;над &nbsp;нею &nbsp;музично &nbsp;бриніло<br>\nЛистя &nbsp;канадського &nbsp;клена, &nbsp;осінню &nbsp;позолоченого.\n\n\n<br><br>\n"
}