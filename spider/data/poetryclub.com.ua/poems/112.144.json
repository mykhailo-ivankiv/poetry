{
  "author": "Руденко Микола",
  "name": "ГОЛОС МОРЯ",
  "link": "metrs_poem.php?poem=16901",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>ГОЛОС МОРЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>Голос моря — звукове явище над поверхнею моря. <br>\nЛюди­на голосу моря не чує. Мож­ливо, його чують <br>\nдеякі мор­ські тварини. <br>\nУРЕ </i><br><br>\nВставало &nbsp;море &nbsp;стоголово, &nbsp;<br>\nКипіли &nbsp;білі &nbsp;буруни. &nbsp;<br>\nІ &nbsp;я &nbsp;почув &nbsp;те &nbsp;віще &nbsp;слово, &nbsp;<br>\nЩо &nbsp;долинає &nbsp;з &nbsp;глибини. &nbsp;<br>\n<br>\nНе &nbsp;клекіт &nbsp;хвиль, &nbsp;не &nbsp;шум &nbsp;прибою &nbsp;— &nbsp;<br>\nДля &nbsp;нас &nbsp;ті &nbsp;звуки &nbsp;не &nbsp;нові, &nbsp;<br>\nЗа &nbsp;далиною &nbsp;голубою &nbsp;<br>\nЯ &nbsp;бачив &nbsp;образи &nbsp;живі. &nbsp;<br>\n<br>\nІ &nbsp;споглядав, &nbsp;прогнавши &nbsp;страхи, &nbsp;<br>\nЯк &nbsp;линуть &nbsp;із &nbsp;високих &nbsp;сфер &nbsp;<br>\nНапівжінки &nbsp;і &nbsp;напівптахи, &nbsp;<br>\nЩо &nbsp;їх &nbsp;створив &nbsp;сліпий &nbsp;Гомер. &nbsp;<br>\n<br>\nЦвітуть &nbsp;жагою &nbsp;молодою &nbsp;<br>\nЖіночі &nbsp;трепетні &nbsp;вуста, &nbsp;<br>\nІ &nbsp;повисають &nbsp;над &nbsp;водою &nbsp;<br>\nСади &nbsp;й &nbsp;небачені &nbsp;міста. &nbsp;<br>\n<br>\nУ &nbsp;тих &nbsp;садах &nbsp;стоять &nbsp;палати, &nbsp;<br>\nВгорі &nbsp;сузір’їв &nbsp;течія. &nbsp;<br>\nТут &nbsp;символом &nbsp;вхідної &nbsp;плати &nbsp;<br>\nЄ &nbsp;добровільна &nbsp;смерть &nbsp;твоя. &nbsp;<br>\n<br>\nТут &nbsp;сяйво &nbsp;сонячної &nbsp;вроди &nbsp;<br>\nУ &nbsp;рисах &nbsp;неземних &nbsp;облич… &nbsp;<br>\nО, &nbsp;голос &nbsp;моря, &nbsp;клич &nbsp;природи &nbsp;— &nbsp;<br>\nОдвічний &nbsp;материнський &nbsp;клич! &nbsp;<br>\n<br>\nЧиї &nbsp;в &nbsp;тобі &nbsp;розлито &nbsp;звуки &nbsp;— &nbsp;<br>\nВітрів, &nbsp;дельфінів &nbsp;чи &nbsp;зірок? &nbsp;<br>\nУже &nbsp;від &nbsp;казки &nbsp;до &nbsp;науки &nbsp;<br>\nЛишається &nbsp;єдиний &nbsp;крок. &nbsp;<br>\n<br>\nА &nbsp;десь &nbsp;у &nbsp;гомоні &nbsp;людському &nbsp;<br>\nВстає &nbsp;запитання &nbsp;старе: &nbsp;<br>\nПомре &nbsp;у &nbsp;голосі &nbsp;морському &nbsp;<br>\nТвій &nbsp;звук &nbsp;земний &nbsp;чи &nbsp;не &nbsp;помре? &nbsp;<br>\n<br>\n\n\n\n<br><br>\n"
}