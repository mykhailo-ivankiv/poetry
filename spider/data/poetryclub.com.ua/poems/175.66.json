{
  "author": "Герасим`юк Василь",
  "name": "КОСА",
  "link": "/metrs_poem.php?poem=19350",
  "html": "\n<h4></h4>\n\n<a href=\"/metrs.php?id=21&amp;type=tvorch\" class=\"redhr1\">Творчість</a> |\n<a href=\"/metrs.php?id=21&amp;type=biogr\" class=\"redhr1\">Біографія</a> |\n<a href=\"/metrs.php?id=21&amp;type=critiques\" class=\"redhr1\">Критика</a>\n\n<h4>КОСА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;сказав &nbsp;собі &nbsp;так: &nbsp;“Ти &nbsp;не &nbsp;зодчий &nbsp;цих &nbsp;стін.<br>\nТи &nbsp;народжений &nbsp;жінкою &nbsp;в &nbsp;муках, &nbsp;ти &nbsp;син<br>\nнерозумний, &nbsp;що &nbsp;падав &nbsp;і &nbsp;падав”.<br>\nІ &nbsp;було &nbsp;мені &nbsp;так: &nbsp;ранок, &nbsp;вечір &nbsp;– &nbsp;одне.<br>\nТі &nbsp;забули &nbsp;мене, &nbsp;що &nbsp;любили &nbsp;мене.<br>\nЯ &nbsp;упав. &nbsp;Я &nbsp;зламався. &nbsp;Я &nbsp;зрадив. &nbsp;<br>\n<br>\nНе &nbsp;провал, &nbsp;не &nbsp;обвал, &nbsp;не &nbsp;сповзання, &nbsp;не &nbsp;зсув...<br>\nЯ &nbsp;прозріння &nbsp;й &nbsp;не &nbsp;знав. &nbsp;Я &nbsp;натхнення &nbsp;забув.<br>\nДні &nbsp;і &nbsp;ночі &nbsp;зімкнулися &nbsp;в &nbsp;коло.<br>\nДоки &nbsp;маски &nbsp;міняли &nbsp;мої &nbsp;вчителі<br>\nдля &nbsp;нової &nbsp;маланки &nbsp;на &nbsp;рідній &nbsp;землі,<br>\nя &nbsp;згадав, &nbsp;що &nbsp;скінчилася &nbsp;школа, &nbsp;<br>\n<br>\nі &nbsp;сказав &nbsp;собі &nbsp;так: &nbsp;“Ти &nbsp;не &nbsp;зодчий &nbsp;цих &nbsp;стін.<br>\nТобі &nbsp;вистачить &nbsp;власних &nbsp;провин &nbsp;і &nbsp;колін<br>\nтільки &nbsp;впасти, &nbsp;а &nbsp;це &nbsp;не &nbsp;поможе &nbsp;–<br>\nзабагато, &nbsp;кого &nbsp;вже &nbsp;ніщо &nbsp;не &nbsp;спасе.<br>\nНавіть &nbsp;вітер, &nbsp;що &nbsp;зносить, &nbsp;несе &nbsp;й &nbsp;не &nbsp;знесе,<br>\nбо &nbsp;куди &nbsp;нас &nbsp;позносити, &nbsp;Боже?” &nbsp;<br>\n<br>\nІ &nbsp;було &nbsp;мені &nbsp;так: &nbsp;ранок, &nbsp;вечір &nbsp;– &nbsp;одне.<br>\nСоломинка, &nbsp;яка &nbsp;ще &nbsp;тримала &nbsp;мене,<br>\nстала &nbsp;тоншою &nbsp;за &nbsp;соломинку.<br>\nІ &nbsp;сказав &nbsp;я &nbsp;собі: &nbsp;“Так &nbsp;було &nbsp;й &nbsp;буде &nbsp;так”.<br>\nІ &nbsp;тоді &nbsp;розповів &nbsp;мені &nbsp;сивий &nbsp;вояк<br>\nвосени, &nbsp;уночі, &nbsp;про &nbsp;жінку. &nbsp;<br>\n<br>\nЗимували &nbsp;вони &nbsp;у &nbsp;землі. &nbsp;Не &nbsp;одна<br>\nє &nbsp;зимарка &nbsp;у &nbsp;горах &nbsp;самотня &nbsp;й &nbsp;сумна,<br>\nале &nbsp;їм &nbsp;у &nbsp;зимарці &nbsp;не &nbsp;можна.<br>\nЇм &nbsp;– &nbsp;лише &nbsp;у &nbsp;землі. &nbsp;І &nbsp;не &nbsp;день. &nbsp;і &nbsp;не &nbsp;два...<br>\nТа &nbsp;настане &nbsp;весна. &nbsp;І &nbsp;настане &nbsp;трава.<br>\nІ &nbsp;настане &nbsp;ловитва &nbsp;безбожна. &nbsp;<br>\n<br>\nЗ &nbsp;ними &nbsp;жінка &nbsp;була. &nbsp;У &nbsp;землі &nbsp;розплела &nbsp;<br>\nсвою &nbsp;чорну &nbsp;косу. &nbsp;І &nbsp;сокиру &nbsp;дала<br>\nнайгрізнішому &nbsp;в &nbsp;руки: &nbsp;“Не &nbsp;хочу.<br>\nВідітни”. &nbsp;Той &nbsp;узяв. &nbsp;Озирнувся, &nbsp;як &nbsp;тать. &nbsp;<br>\nЗблід. &nbsp;Немов &nbsp;йому &nbsp;шию &nbsp;біленьку &nbsp;рубать.<br>\nІ &nbsp;промовив, &nbsp;заплющивши &nbsp;очі: &nbsp;<br>\n<br>\n“Я &nbsp;чесатиму &nbsp;сам. &nbsp;Скільки &nbsp;треба. &nbsp;Засни”.<br>\n“Відітни” &nbsp;– &nbsp;вона &nbsp;плаче. &nbsp;А &nbsp;він &nbsp;до &nbsp;весни<br>\nчеше &nbsp;косу. &nbsp;Розчісує &nbsp;косу.<br>\nХай &nbsp;усе &nbsp;на &nbsp;землі &nbsp;у &nbsp;крові &nbsp;і &nbsp;в &nbsp;золі &nbsp;–<br>\nЄ &nbsp;живі &nbsp;і &nbsp;в &nbsp;землі! &nbsp;І &nbsp;між &nbsp;ними &nbsp;в &nbsp;землі<br>\nвін &nbsp;розчісує &nbsp;чорноволосу. &nbsp;<br>\n<br>\nПо &nbsp;війні &nbsp;десять &nbsp;літ &nbsp;– &nbsp;у &nbsp;землі &nbsp;десять &nbsp;літ<br>\nзимували. &nbsp;Щоб &nbsp;знову &nbsp;піднятись &nbsp;на &nbsp;світ, &nbsp;–<br>\nрозчеши &nbsp;чорну &nbsp;косу, &nbsp;вояче!<br>\nНастарай &nbsp;за &nbsp;ці &nbsp;зими &nbsp;на &nbsp;землю &nbsp;дощу!<br>\n(Так &nbsp;він &nbsp;чеше &nbsp;– &nbsp;як &nbsp;плаче &nbsp;й &nbsp;не &nbsp;чути &nbsp;плачу).<br>\nХай &nbsp;ніхто &nbsp;під &nbsp;землею &nbsp;не &nbsp;плаче! &nbsp;<br>\n<br>\n(Косу &nbsp;чеше!) &nbsp;Не &nbsp;дасть &nbsp;вона &nbsp;спати &nbsp;змії.<br>\nСкине &nbsp;іскри &nbsp;свої &nbsp;у &nbsp;долоні &nbsp;твої &nbsp;–<br>\nЩе &nbsp;забавиться &nbsp;доля &nbsp;з &nbsp;тобою!<br>\nТи &nbsp;вже &nbsp;рвешся &nbsp;на &nbsp;світ? &nbsp;Ти &nbsp;на &nbsp;цей &nbsp;не &nbsp;спіши.<br>\nЧорну &nbsp;косу &nbsp;чеши. &nbsp;Чорну &nbsp;косу &nbsp;чеши.<br>\nТвердь, &nbsp;як &nbsp;смерть, &nbsp;над &nbsp;тобою &nbsp;з &nbsp;косою. &nbsp;<br>\n<br>\nА &nbsp;весна &nbsp;захлинається! &nbsp;Тепла, &nbsp;як &nbsp;грудь<br>\nу &nbsp;землі &nbsp;– &nbsp;аж &nbsp;потоки &nbsp;над &nbsp;вами &nbsp;ревуть!<br>\nХай &nbsp;ревуть. &nbsp;Скоро &nbsp;стане &nbsp;їм &nbsp;легше &nbsp;–<br>\nвийде &nbsp;жінка &nbsp;на &nbsp;сонце! &nbsp;На &nbsp;перші &nbsp;громи!<br>\nПоможи &nbsp;їй &nbsp;– &nbsp;волосся &nbsp;на &nbsp;руки &nbsp;візьми.<br>\nХай &nbsp;сама &nbsp;в &nbsp;перших &nbsp;травах &nbsp;розчеше. &nbsp;<br>\n<br>\nЩо &nbsp;потому, &nbsp;вояче?<br>\n<br>\n“Потому &nbsp;нема, &nbsp;<br>\nЧи &nbsp;цікавить &nbsp;геройство? &nbsp;тортури? &nbsp;тюрма?<br>\nМоже, &nbsp;зрада? &nbsp;відступництво? &nbsp;Може,<br>\nдоля &nbsp;кожного &nbsp;з &nbsp;нас &nbsp;аж &nbsp;по &nbsp;нинішній &nbsp;час?<br>\nМіг &nbsp;би &nbsp;я &nbsp;розказати &nbsp;про &nbsp;кожного &nbsp;з &nbsp;нас,<br>\nале &nbsp;це &nbsp;тобі &nbsp;не &nbsp;допоможе”. &nbsp;<br>\n\n\n\n<br><br>\n"
}