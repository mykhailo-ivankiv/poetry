{
  "author": "Тарнавський Юрій",
  "name": "ДВА ТАНЦІ ",
  "link": "/metrs_poem.php?poem=8461",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>ДВА ТАНЦІ </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp; &nbsp;БОЯЗЛИВИЙ &nbsp; &nbsp;ЖЕНИХ &nbsp;<br>\n &nbsp; &nbsp; &nbsp; &nbsp; &nbsp; &nbsp;(танґо) &nbsp;<br>\n<br>\nВ &nbsp;черевиках, &nbsp;нагострених, &nbsp;як &nbsp;ножиці,<br>\nвін &nbsp;танцює &nbsp;крізь &nbsp;бензинові &nbsp;станції,<br>\nз &nbsp;правою &nbsp;рукою &nbsp;на &nbsp;стрункім &nbsp;стані &nbsp;порожнечі,<br>\nз &nbsp;лівою &nbsp;піднесеною &nbsp;вгору,<br>\nз &nbsp;середнім &nbsp;пальцем &nbsp;її &nbsp;на &nbsp;її &nbsp;ж &nbsp;живчику,<br>\nнемов &nbsp;на &nbsp;контрабасі &nbsp;своєї &nbsp;крови,<br>\nйого &nbsp;очі, &nbsp;мов &nbsp;дві &nbsp;голубі &nbsp;повітряні &nbsp;кульки, &nbsp;прив’язані &nbsp;нитками<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;до &nbsp;очних &nbsp;ям,<br>\nрожева &nbsp;ґазова &nbsp;хустка &nbsp;замість &nbsp;усмішки &nbsp;стирчить &nbsp;йому &nbsp;з &nbsp;рота,<br>\nвін &nbsp;ховзається &nbsp;на &nbsp;перлямутрових &nbsp;калюжах &nbsp;оливи,<br>\nмузика &nbsp;радіо, &nbsp;немов &nbsp;запах &nbsp;ґуми, &nbsp;несеться &nbsp;зі &nbsp;стосів &nbsp;зужитих &nbsp;шин<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;вантажників,<br>\nза &nbsp;ним &nbsp;вузький &nbsp;шлях &nbsp;його &nbsp;життя, &nbsp;вимощений &nbsp;бруківкою &nbsp;днів,<br>\nвеличезні &nbsp;чорні &nbsp;плятани &nbsp;подій &nbsp;по &nbsp;обох &nbsp;його &nbsp;боках,<br>\nперед &nbsp;ним &nbsp;шлюб, &nbsp;як &nbsp;шпилі &nbsp;соборів &nbsp;Сеґовії &nbsp;в &nbsp;сонці, &nbsp;на &nbsp;тлі<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;божевільного &nbsp;кастілійського &nbsp;неба,<br>\nїх &nbsp;не &nbsp;можна &nbsp;відрізнити &nbsp;від &nbsp;стерні,<br>\nдуша &nbsp;сичить, &nbsp;як &nbsp;шина, &nbsp;що &nbsp;спускає,<br>\nце &nbsp;в &nbsp;Сеґовії &nbsp;Гемінґуей &nbsp;п’єрдолив &nbsp;синіх &nbsp;янголів &nbsp;в &nbsp;товсті &nbsp;зади,<br>\nсука &nbsp;моєї &nbsp;душі &nbsp;скавуліла &nbsp;перед &nbsp;дверима &nbsp;немого &nbsp;серця,<br>\nя &nbsp;обертався &nbsp;в &nbsp;ліжку, &nbsp;як &nbsp;сталева &nbsp;кулька &nbsp;в &nbsp;своїм &nbsp;гнізді,<br>\nкості &nbsp;поршнями &nbsp;гупали &nbsp;в &nbsp;тілі,<br>\nуста &nbsp;щеміли &nbsp;від &nbsp;душі, &nbsp;як &nbsp;пальці &nbsp;від &nbsp;розпеченого &nbsp;мотору,<br>\nсвітло &nbsp;світанку &nbsp;товченим &nbsp;склом &nbsp;блищало &nbsp;на &nbsp;підвіконні,<br>\nна &nbsp;цифербляті &nbsp;годинника &nbsp;стрілки &nbsp;зів’яли, &nbsp;як &nbsp;дві &nbsp;фіялки &nbsp;в &nbsp;склянці,<br>\nхотілося &nbsp;холодної &nbsp;лімонади &nbsp;місяця,<br>\nя &nbsp;затряс &nbsp;рожевою &nbsp;клямкою &nbsp;її &nbsp;уст,<br>\nти &nbsp;сидиш &nbsp;закутана &nbsp;в &nbsp;светрі &nbsp;самоти &nbsp;в &nbsp;усіх &nbsp;каварнях &nbsp;світу,<br>\nя &nbsp;відвертаю &nbsp;обличчя &nbsp;від &nbsp;себе, &nbsp;коли &nbsp;тебе &nbsp;минаю,<br>\nненароджені &nbsp;діти &nbsp;мишами &nbsp;пищать &nbsp;всю &nbsp;ніч &nbsp;біля &nbsp;твого &nbsp;ліжка,<br>\nмої &nbsp;пальці &nbsp;гризуть &nbsp;себе, &nbsp;як &nbsp;голодні &nbsp;миші, &nbsp;від &nbsp;ранку &nbsp;до &nbsp;ранку,<br>\nя &nbsp;ходжу &nbsp;пустими &nbsp;вулицями &nbsp;з &nbsp;піднесеним &nbsp;коміром &nbsp;душі,<br>\nвона &nbsp;шарудить, &nbsp;як &nbsp;ґумовий &nbsp;плащ,<br>\nнаше &nbsp;кохання, &nbsp;це &nbsp;слід &nbsp;моєї &nbsp;ноги &nbsp;в &nbsp;купі &nbsp;мокрого &nbsp;снігу &nbsp;твого &nbsp;обличчя,<br>\nвін &nbsp;наповняється &nbsp;чорною &nbsp;водою &nbsp;часу,<br>\nчас &nbsp;топиться &nbsp;купою &nbsp;брудного &nbsp;снігу &nbsp;на &nbsp;хіднику,<br>\nз &nbsp;годинника &nbsp;в &nbsp;жмені &nbsp;капає &nbsp;вода,<br>\nмої &nbsp;пальці &nbsp;білі, &nbsp;мов &nbsp;кості, &nbsp;від &nbsp;тиску,<br>\nцілу &nbsp;ніч &nbsp;ми &nbsp;тряслися &nbsp;в &nbsp;вагоні &nbsp;третьої &nbsp;кляси &nbsp;ліжка,<br>\nсіре &nbsp;дзеркало &nbsp;в &nbsp;кутку &nbsp;підскакувало, &nbsp;мов &nbsp;труп &nbsp;на &nbsp;лаві,<br>\nскло &nbsp;сплеском &nbsp;сперми &nbsp;розприснулося &nbsp;на &nbsp;підлозі,<br>\nя &nbsp;почув &nbsp;пил &nbsp;і &nbsp;пісок &nbsp;під &nbsp;моїми &nbsp;устами,<br>\nзамість &nbsp;перспективи &nbsp;були &nbsp;лиш &nbsp;щілини &nbsp;між &nbsp;дошками &nbsp;долівки,<br>\nми &nbsp;були &nbsp;важкі, &nbsp;як &nbsp;дві &nbsp;спаковані &nbsp;валізи,<br>\nскалки &nbsp;вибитого &nbsp;пополудня &nbsp;хижо &nbsp;стирчали &nbsp;в &nbsp;віконних &nbsp;рамах,<br>\nчас &nbsp;фіялкою &nbsp;зів’яв &nbsp;у &nbsp;склянці &nbsp;годинника,<br>\nна &nbsp;площі &nbsp;пиво &nbsp;блищало, &nbsp;як &nbsp;скриня &nbsp;оббита &nbsp;мосяжем, &nbsp;коли &nbsp;ми &nbsp;пили<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;його &nbsp;втрійку,<br>\nзалягає &nbsp;тиша, &nbsp;як &nbsp;звук &nbsp;тисячі &nbsp;гончих &nbsp;вельосипедів,<br>\nця &nbsp;пишнокоса &nbsp;курва &nbsp;з &nbsp;розхитаними &nbsp;клубами &nbsp;й &nbsp;мораллю &nbsp;тренує &nbsp;своє<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;обличчя &nbsp;перед &nbsp;дзеркалом, &nbsp;мов &nbsp;дикого &nbsp;звіра,<br>\nфехтується &nbsp;зі &nbsp;світом &nbsp;шпагою &nbsp;своєї &nbsp;статі,<br>\n“Виїбли, &nbsp;ще &nbsp;й &nbsp;не &nbsp;заплатили &nbsp;!”<br>\nзалягає &nbsp;тиша, &nbsp;як &nbsp;у &nbsp;подружнім &nbsp;ложі &nbsp;за &nbsp;параваном,<br>\nтарган &nbsp;Дмитрій &nbsp;вибігає, &nbsp;щоб &nbsp;грати &nbsp;свою &nbsp;невеличку &nbsp;ролю &nbsp;на &nbsp;долівці<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ресторану,<br>\nморе, &nbsp;як &nbsp;пес, &nbsp;дзвонить &nbsp;обірваним &nbsp;ланцюгом &nbsp;мого &nbsp;болю,<br>\nдійсність, &nbsp;це &nbsp;місто, &nbsp;роздушене, &nbsp;мов &nbsp;борівка,<br>\nархітектура &nbsp;розхитана, &nbsp;як &nbsp;дешеві &nbsp;меблі,<br>\nрахітичні &nbsp;перехрестя, &nbsp;артритичні &nbsp;маґістралі,<br>\nна &nbsp;профілях &nbsp;горбів &nbsp;не &nbsp;блищить &nbsp;бронза &nbsp;стегон &nbsp;і &nbsp;спин, &nbsp;нагострених<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;потом,<br>\nкров &nbsp;не &nbsp;ірже, &nbsp;не &nbsp;стає &nbsp;дибки,<br>\nмечі &nbsp;не &nbsp;хлепчуть &nbsp;її &nbsp;жадібно &nbsp;з &nbsp;горлянок,<br>\nвночі &nbsp;місяць &nbsp;не &nbsp;затьмарений &nbsp;довгим &nbsp;жіночим &nbsp;волоссям,<br>\nне &nbsp;шумує &nbsp;пивом &nbsp;у &nbsp;склянці,<br>\nна &nbsp;узбіччях &nbsp;лиш &nbsp;руїни &nbsp;його &nbsp;світла &nbsp;й &nbsp;цивілізації,<br>\nв &nbsp;кіоску &nbsp;в &nbsp;парку, &nbsp;Сократ &nbsp;конає &nbsp;на &nbsp;полиці, &nbsp;за &nbsp;пляшками &nbsp;ганусівки &nbsp;й<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Кока-Колі,<br>\nне &nbsp;годен &nbsp;піднестися &nbsp;на &nbsp;іржавім &nbsp;лікті,<br>\nна &nbsp;площі &nbsp;Сечі &nbsp;нутра &nbsp;помешкань &nbsp;чорними &nbsp;фіранками &nbsp;мляво<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ворушаться &nbsp;в &nbsp;вітрі,<br>\nцей &nbsp;бородань, &nbsp;викачаний &nbsp;у &nbsp;смальці, &nbsp;підсувається &nbsp;до &nbsp;мене &nbsp;боком<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;крізь &nbsp;два &nbsp;материки, &nbsp;немов &nbsp;на &nbsp;лавці,<br>\nя &nbsp;з &nbsp;ляком &nbsp;відсуваюся &nbsp;від &nbsp;нього,<br>\nземля &nbsp;перехиляється, &nbsp;мов &nbsp;лавка,<br>\nя &nbsp;лечу &nbsp;додолу,<br>\nґрунт &nbsp;криком &nbsp;сягає &nbsp;мого &nbsp;горла,<br>\nзвідкись &nbsp;береться &nbsp;пір’я,<br>\nя &nbsp;плюю, &nbsp;як &nbsp;воно &nbsp;чіпляється &nbsp;моїх &nbsp;губ,<br>\nна &nbsp;весь &nbsp;всесвіт &nbsp;залишається &nbsp;лиш &nbsp;одна &nbsp;свічка,<br>\nготель &nbsp;обгризений, &nbsp;як &nbsp;яблуко, &nbsp;з &nbsp;кімнатою &nbsp;на &nbsp;сьомім &nbsp;поверсі,<br>\nхтось &nbsp;кусає &nbsp;сходи, &nbsp;мов &nbsp;качан &nbsp;велетенського &nbsp;яблука, &nbsp;спинаючися<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;вгору,<br>\nсвідомість &nbsp;вуличним &nbsp;світлом &nbsp;проникає &nbsp;в &nbsp;пусте &nbsp;помешкання &nbsp;мозку,<br>\nу &nbsp;кутку, &nbsp;купа &nbsp;попелу &nbsp;замість &nbsp;постелі,<br>\nна &nbsp;засміченій &nbsp;кахлевій &nbsp;долівці &nbsp;чути &nbsp;шарудіння &nbsp;—<br>\nнемов &nbsp;клешень &nbsp;рака, &nbsp;що &nbsp;хворів &nbsp;на &nbsp;поліо &nbsp;!<br>\n<br>\n<br>\n<br>\n2. &nbsp; &nbsp;СМЕРТЬ &nbsp; &nbsp;ЧЕ &nbsp; &nbsp;ҐЕВАРИ &nbsp;<br>\n &nbsp; &nbsp; &nbsp; &nbsp; &nbsp; &nbsp;(вальс) &nbsp;<br>\n<br>\nТвій &nbsp;невірний &nbsp;друг &nbsp;струшує &nbsp;сиґару &nbsp;свого &nbsp;прутня,<br>\nпромимрює &nbsp;тобі &nbsp;на &nbsp;прощання &nbsp;крізь &nbsp;густий &nbsp;кущ &nbsp;жіночого &nbsp;статевого<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;волосся,<br>\nпісок &nbsp;пляжів &nbsp;золотою &nbsp;браслетою &nbsp;блищить &nbsp;на &nbsp;волохатім &nbsp;зап’ястку<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Куби,<br>\nТихий &nbsp;океан, &nbsp;як &nbsp;сороміцька &nbsp;баба, &nbsp;трясе &nbsp;безліччю &nbsp;своїх &nbsp;зелених<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;цицьок,<br>\nпапа &nbsp;московський &nbsp;простягає &nbsp;на &nbsp;захід &nbsp;облаток &nbsp;телеграми, &nbsp;крізь &nbsp;два<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;материки &nbsp;й &nbsp;океан,<br>\nі &nbsp;червоні &nbsp;кардинали &nbsp;в &nbsp;Ля &nbsp;Пазі &nbsp;стають &nbsp;навколішки &nbsp;з &nbsp;висолопленими<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;язиками,<br>\nкрадешся &nbsp;заміськими &nbsp;горóдами &nbsp;країни,<br>\nсмоляний &nbsp;берет &nbsp;в’ється &nbsp;довкола &nbsp;твого &nbsp;чола,<br>\nв &nbsp;чолі &nbsp;червона &nbsp;дірка &nbsp;вже &nbsp;готова &nbsp;для &nbsp;призначеної &nbsp;смерти,<br>\nтридцять &nbsp;дев’ять &nbsp;бійців &nbsp;твого &nbsp;віку &nbsp;не &nbsp;відстають &nbsp;за &nbsp;тобою,<br>\nастма &nbsp;кряжами &nbsp;Андів &nbsp;проходить &nbsp;крізь &nbsp;твої &nbsp;легені,<br>\nзнахарю &nbsp;народів, &nbsp;ти &nbsp;не &nbsp;зумів &nbsp;вилічити &nbsp;навіть &nbsp;себе,<br>\nкрадешся &nbsp;з &nbsp;болем &nbsp;у &nbsp;крижах &nbsp;попід &nbsp;заміськими &nbsp;тинами &nbsp;країни,<br>\nтвої &nbsp;тридцять &nbsp;дев’ять &nbsp;років &nbsp;наступають &nbsp;тобі &nbsp;на &nbsp;п’яти,<br>\nв &nbsp;пообідню &nbsp;пору &nbsp;твоє &nbsp;перо &nbsp;шкрябе &nbsp;сверблячі &nbsp;сторінки &nbsp;щоденника,<br>\nпо &nbsp;кущах &nbsp;хрюкають &nbsp;вепри &nbsp;й &nbsp;людські &nbsp;зади,<br>\nприїжджає &nbsp;Таня &nbsp;верхи &nbsp;на &nbsp;велетенськім &nbsp;червонім &nbsp;прутні,<br>\nприносить &nbsp;у &nbsp;конверті &nbsp;твою &nbsp;смерть, &nbsp;запечатану &nbsp;Юдиним &nbsp;поцілунком,<br>\nцілу &nbsp;ніч &nbsp;трясешся &nbsp;в &nbsp;гарячці &nbsp;кохання,<br>\nтовчешся &nbsp;в &nbsp;спальнім &nbsp;мішку &nbsp;з &nbsp;кістяком &nbsp;смерти,<br>\nїї &nbsp;волосся &nbsp;червоне, &nbsp;мов &nbsp;кров,<br>\nзуби &nbsp;жовті &nbsp;й &nbsp;потріскані, &nbsp;мов &nbsp;старий &nbsp;умивальник,<br>\nсліди &nbsp;калу &nbsp;засохли &nbsp;на &nbsp;них, &nbsp;мов &nbsp;на &nbsp;туалетній &nbsp;мушлі,<br>\nна &nbsp;ранок &nbsp;твоє &nbsp;тіло &nbsp;повне &nbsp;синяків,<br>\nдуша, &nbsp;як &nbsp;мішок &nbsp;переспілих &nbsp;слив,<br>\nколи &nbsp;крадешся &nbsp;полями &nbsp;кукурудзи,<br>\nіндійці &nbsp;слідкують &nbsp;за &nbsp;тобою &nbsp;крізь &nbsp;двері, &nbsp;роззявлені, &nbsp;мов &nbsp;роти,<br>\nслина, &nbsp;як &nbsp;пальці, &nbsp;вказує &nbsp;напрямок, &nbsp;в &nbsp;якім &nbsp;зникаєш,<br>\nціла &nbsp;країна &nbsp;махає &nbsp;крилами &nbsp;піль &nbsp;кукурудзи, &nbsp;втікаючи &nbsp;від &nbsp;тебе,<br>\nфазани &nbsp;радіостанцій &nbsp;верещать, &nbsp;сполохані &nbsp;тобою,<br>\nв &nbsp;долині &nbsp;з &nbsp;моїм &nbsp;ім’ям<br>\nпрохід &nbsp;заступлений &nbsp;тобі &nbsp;розтрощеним &nbsp;стовбуром &nbsp;потоку,<br>\nбілі &nbsp;скалки &nbsp;води &nbsp;націлені &nbsp;на &nbsp;твої &nbsp;зап’ястки,<br>\nстрілки, &nbsp;мов &nbsp;дві &nbsp;шнурівки, &nbsp;розвязані &nbsp;на &nbsp;цифербляті &nbsp;твого<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;годинника,<br>\nна &nbsp;цифербляті &nbsp;твого &nbsp;годинника &nbsp;час &nbsp;обсунувся, &nbsp;як &nbsp;гора, &nbsp;заступаючи<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;тобі &nbsp;шлях &nbsp;до &nbsp;завтра,<br>\nпочинають &nbsp;снитися &nbsp;тобі &nbsp;кривоногі &nbsp;сержанти,<br>\nлежиш &nbsp;у &nbsp;дровітні, &nbsp;на &nbsp;цямрині &nbsp;бетонового &nbsp;корита,<br>\nсняться &nbsp;тобі &nbsp;тисячі &nbsp;кривоногих &nbsp;сержантів,<br>\nвони &nbsp;проходять &nbsp;муштру &nbsp;на &nbsp;велетенській &nbsp;пустій &nbsp;площі &nbsp;твого &nbsp;тіла,<br>\nвона &nbsp;покрита &nbsp;бруківкою &nbsp;холодного &nbsp;поту,<br>\nзольнеґлі &nbsp;холодного &nbsp;поту &nbsp;в’їдаються &nbsp;в &nbsp;твоє &nbsp;тіло,<br>\nвідчиняються &nbsp;двері &nbsp;дровітні,<br>\nкриваво &nbsp;вищать &nbsp;завіси,<br>\nвходить &nbsp;велетенський &nbsp;кривоногий &nbsp;сержант &nbsp;твоєї &nbsp;смерти,<br>\nпоскрипує &nbsp;випнутим &nbsp;задом, &nbsp;мов &nbsp;комодою,<br>\nолив’яні &nbsp;мухи &nbsp;починають &nbsp;дзизчати &nbsp;тобі &nbsp;в &nbsp;вухах,<br>\nмосяжеві &nbsp;оси &nbsp;кусають &nbsp;твоє &nbsp;тіло,<br>\nпухнеш &nbsp;від &nbsp;їхніх &nbsp;укусів,<br>\nбліднеш &nbsp;навіки, &nbsp;як &nbsp;потопельник,<br>\nхолодна &nbsp;вода &nbsp;рине &nbsp;з &nbsp;твого &nbsp;тіла,<br>\nтвоє &nbsp;волосся &nbsp;й &nbsp;мозок &nbsp;стікають &nbsp;нею,<br>\nне &nbsp;вистачає &nbsp;відра, &nbsp;щоб &nbsp;її &nbsp;вмістити,<br>\nце &nbsp;так &nbsp;твоя &nbsp;свідомість &nbsp;залишає &nbsp;тебе,<br>\nпочуття &nbsp;болота &nbsp;на &nbsp;руках &nbsp;навіки &nbsp;зостається &nbsp;в &nbsp;пам’яті,<br>\nтвої &nbsp;руки &nbsp;стають &nbsp;тонкі, &nbsp;мов &nbsp;сторінки &nbsp;журналу,<br>\nкривоногий &nbsp;сержант &nbsp;поскрипує &nbsp;комодою &nbsp;велетенського &nbsp;заду,<br>\nнесе &nbsp;по &nbsp;парі &nbsp;ножиців &nbsp;у &nbsp;кожній &nbsp;руці,<br>\nу &nbsp;них &nbsp;крила &nbsp;й &nbsp;дзьоби &nbsp;хижаків,<br>\nвін &nbsp;витинає &nbsp;руки &nbsp;з &nbsp;твого &nbsp;тіла, &nbsp;як &nbsp;сторінки &nbsp;з &nbsp;журналу,<br>\nвідсахується &nbsp;від &nbsp;них,<br>\nвони &nbsp;втікають &nbsp;йому &nbsp;з &nbsp;пальців,<br>\nвилітають &nbsp;крізь &nbsp;розчинені &nbsp;двері &nbsp;дровітні &nbsp;на &nbsp;волю,<br>\nз’єднуються, &nbsp;як &nbsp;крила &nbsp;птаха,<br>\nяк &nbsp;крила &nbsp;білого &nbsp;птаха &nbsp;невинности,<br>\nлопочуть, &nbsp;лопочуть, &nbsp;лопочуть,<br>\nпідносяться &nbsp;все &nbsp;вище &nbsp;й &nbsp;вище,<br>\nце &nbsp;летить &nbsp;душа &nbsp;Че &nbsp;Ґевари,<br>\nце &nbsp;так &nbsp;душа &nbsp;Че &nbsp;Ґевари &nbsp;поспішає &nbsp;до &nbsp;свого &nbsp;творця &nbsp;—<br>\nменшають &nbsp;електрони, &nbsp;атоми, &nbsp;молекулі,<br>\nменшають &nbsp;зерна &nbsp;піску &nbsp;й &nbsp;кукурудзи,<br>\nменшають &nbsp;поля &nbsp;кукурудзи,<br>\nменшають &nbsp;міста &nbsp;й &nbsp;кряжі &nbsp;Андів,<br>\nменшає &nbsp;Тихий &nbsp;океан,<br>\nменшає &nbsp;земна &nbsp;куля,<br>\nменшає &nbsp;синій &nbsp;колір,<br>\nдуша &nbsp;Че &nbsp;Ґевари &nbsp;білою &nbsp;голубкою &nbsp;прилітає &nbsp;до &nbsp;свого &nbsp;творця,<br>\nсідає &nbsp;йому &nbsp;на &nbsp;коліно,<br>\nзаглядає &nbsp;одним &nbsp;маленьким &nbsp;оком &nbsp;у &nbsp;це &nbsp;єдине &nbsp;безмежне &nbsp;око,<br>\nтихо &nbsp;туркоче &nbsp;йому &nbsp;пісню &nbsp;хвали!\n\n\n<br><br>\n"
}