{
  "author": "Руденко Микола",
  "name": "\"Філософе з чарівними очима...\"",
  "link": "metrs_poem.php?poem=16630",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>\"Філософе з чарівними очима...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nФілософе &nbsp;з &nbsp;чарівними &nbsp;очима, &nbsp;<br>\nІз &nbsp;добротою &nbsp;в &nbsp;глибині &nbsp;зіниць! &nbsp;<br>\nЩе &nbsp;є &nbsp;в &nbsp;нас, &nbsp;люба, &nbsp;крила &nbsp;за &nbsp;плечима, &nbsp;<br>\nЩо &nbsp;не &nbsp;дозволять &nbsp;нам &nbsp;упасти &nbsp;ниць. &nbsp;<br>\n<br>\nЯ &nbsp;стільки &nbsp;втратив!.. &nbsp;<br>\nВід &nbsp;тієї &nbsp;втрати &nbsp;<br>\nПече &nbsp;у &nbsp;серці &nbsp;незагойний &nbsp;шов… &nbsp;<br>\nТа, &nbsp;мабуть, &nbsp;Бог &nbsp;не &nbsp;прагнув &nbsp;покарати, &nbsp;<br>\nРаз &nbsp;я &nbsp;тебе, &nbsp;просвітлену, &nbsp;знайшов. &nbsp;<br>\n<br>\nХай &nbsp;багатіють &nbsp;вправні &nbsp;романісти, &nbsp;<br>\nЗ &nbsp;томів &nbsp;будують &nbsp;паперовий &nbsp;мол. &nbsp;<br>\nЇм, &nbsp;неборакам, &nbsp;треба &nbsp;пити, &nbsp;їсти &nbsp;<br>\nТа &nbsp;няньчити &nbsp;казенний &nbsp;ореол. &nbsp;<br>\n<br>\nВони &nbsp;не &nbsp;знають, &nbsp;що &nbsp;у &nbsp;Леті &nbsp;втопли, &nbsp;<br>\nХоч &nbsp;слава &nbsp;в &nbsp;них &nbsp;широка &nbsp;і &nbsp;гучна. &nbsp;<br>\nА &nbsp;ми &nbsp;зумієм &nbsp;жити &nbsp;на &nbsp;картоплі, &nbsp;<br>\nЗате &nbsp;не &nbsp;втратим &nbsp;чесні &nbsp;імена. &nbsp;<br>\n<br>\nГорить, &nbsp;бринить &nbsp;між &nbsp;нашими &nbsp;серцями &nbsp;<br>\nДобута &nbsp;в &nbsp;зорях &nbsp;полум’яна &nbsp;нить. &nbsp;<br>\nАби &nbsp;ми &nbsp;стали &nbsp;чесними &nbsp;борцями, &nbsp;<br>\nЩо &nbsp;здатні &nbsp;шлях &nbsp;безумству &nbsp;припинить. &nbsp;<br>\n<br>\nЩе &nbsp;в &nbsp;людях &nbsp;оживають &nbsp;троглодити &nbsp;— &nbsp;<br>\nНе &nbsp;вмер &nbsp;потік &nbsp;печерної &nbsp;імли… &nbsp;<br>\nО &nbsp;люди, &nbsp;люди!.. &nbsp;<br>\nЯк &nbsp;вас &nbsp;розбудити, &nbsp;<br>\nЩоб &nbsp;ви &nbsp;до &nbsp;Сонця &nbsp;очі &nbsp;підняли? &nbsp;<br>\n<br>\nЯк &nbsp;оживити &nbsp;ті &nbsp;ріденькі &nbsp;сходи, &nbsp;<br>\nЩо &nbsp;засихати &nbsp;почали &nbsp;давно? &nbsp;<br>\nЯк &nbsp;пояснити &nbsp;вам, &nbsp;що &nbsp;без &nbsp;свободи &nbsp;<br>\nНе &nbsp;зійде &nbsp;в &nbsp;душах &nbsp;вогняне &nbsp;зерно?.. &nbsp;<br>\n<br>\nХодім, &nbsp;філософе… &nbsp;<br>\nБо &nbsp;десь &nbsp;пізніше &nbsp;<br>\nМи &nbsp;всі &nbsp;провалимось &nbsp;у &nbsp;ніч &nbsp;глуху. &nbsp;<br>\nСковороді &nbsp;іти &nbsp;було &nbsp;трудніше &nbsp;— &nbsp;<br>\nЙому &nbsp;ж &nbsp;бо &nbsp;ти &nbsp;не &nbsp;стрілась &nbsp;на &nbsp;шляху. &nbsp;<br><br><em>26.VI.1973.</em>\n\n\n<br><br>\n"
}