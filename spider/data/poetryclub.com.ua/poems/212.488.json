{
  "author": "Славутич Яр (Жученко Григорій)",
  "name": "ЛУКРЕЦІЯ (Уривок з поеми)",
  "link": "metrs_poem.php?poem=7300",
  "html": "\n<h4></h4>\n\n<a href=\"/metrs.php?id=147&amp;type=tvorch\" class=\"redhr1\">Творчість</a> |\n<a href=\"/metrs.php?id=147&amp;type=biogr\" class=\"redhr1\">Біографія</a> |\n<a href=\"/metrs.php?id=147&amp;type=critiques\" class=\"redhr1\">Критика</a>\n\n<h4>ЛУКРЕЦІЯ (Уривок з поеми)</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nРука &nbsp;лілейна &nbsp;і &nbsp;щока, &nbsp;як &nbsp;рожа,<br>\nМанила &nbsp;владно &nbsp;на &nbsp;пухку &nbsp;постіль.<br>\nЙому &nbsp;здавалося, &nbsp;хвилина &nbsp;гожа<br>\nРосте &nbsp;й &nbsp;блаженства &nbsp;прагне &nbsp;звідусіль.<br>\nНапівзахована, &nbsp;відрадна &nbsp;ціль.<br>\n &nbsp; &nbsp; &nbsp;Вона, &nbsp;як &nbsp;статуя, &nbsp;німа &nbsp;на &nbsp;сором,<br>\n &nbsp; &nbsp; &nbsp;Перед &nbsp;розпусним &nbsp;спочиває &nbsp;зором.<br>\n<br>\nНемов &nbsp;стокротка, &nbsp;тиха &nbsp;і &nbsp;струнка,<br>\nУ &nbsp;краплях &nbsp;поту, &nbsp;що &nbsp;цвітуть &nbsp;росою,<br>\nНа &nbsp;килим &nbsp;клониться &nbsp;її &nbsp;рука<br>\nСліпучо-біла; &nbsp;з-під &nbsp;повік &nbsp;ясою<br>\nСтрумує &nbsp;сяйво, &nbsp;мов &nbsp;з &nbsp;квіток &nbsp;весною;<br>\n &nbsp; &nbsp; &nbsp;В &nbsp;солодкій &nbsp;тіні &nbsp;темних &nbsp;покривал<br>\n &nbsp; &nbsp; &nbsp;Вона &nbsp;лежить, &nbsp;достойна &nbsp;всіх &nbsp;похвал.<br>\n<br>\nНа &nbsp;груди &nbsp;золото &nbsp;коси &nbsp;спадає...<br>\nО &nbsp;скромна &nbsp;бранко! &nbsp;Для &nbsp;яких &nbsp;пісень<br>\nТріюмф &nbsp;життя &nbsp;на &nbsp;карті &nbsp;пекла &nbsp;раю<br>\nІ &nbsp;смерти &nbsp;погляд &nbsp;у &nbsp;безсмертя &nbsp;день<br>\nБеруть &nbsp;від &nbsp;неї &nbsp;джерело &nbsp;надхнень, &nbsp;-<br>\n &nbsp; &nbsp; &nbsp;Немов &nbsp;між &nbsp;ними &nbsp;й &nbsp;не &nbsp;було &nbsp;двобою:<br>\n &nbsp; &nbsp; &nbsp;Життя &nbsp;- &nbsp;за &nbsp;смерть, &nbsp;смерть &nbsp;- &nbsp;за &nbsp;життя &nbsp;горою!<br>\n<br>\nБіліють &nbsp;звабно, &nbsp;як &nbsp;слонова &nbsp;кість,<br>\nЇї &nbsp;округлені &nbsp;синцями &nbsp;груди:<br>\nНе &nbsp;доторкався &nbsp;ще &nbsp;ніякий &nbsp;гість<br>\nДо &nbsp;тих &nbsp;сосків, &nbsp;прилюбної &nbsp;облуди.<br>\nІ &nbsp;Тарквін &nbsp;злиться, &nbsp;гнів &nbsp;самоогуди<br>\n &nbsp; &nbsp; &nbsp;На &nbsp;себе &nbsp;ллє, &nbsp;бо &nbsp;цей &nbsp;прекрасний &nbsp;трон<br>\n &nbsp; &nbsp; &nbsp;Він &nbsp;ще &nbsp;не &nbsp;брав &nbsp;у &nbsp;хтивий &nbsp;свій &nbsp;полон.<br>\n<br>\nЩо &nbsp;можна &nbsp;бачити, &nbsp;він &nbsp;ясно &nbsp;бачить!<br>\nЩо &nbsp;можна &nbsp;зріти, &nbsp;мітко &nbsp;він &nbsp;зорить!<br>\nЖадібним &nbsp;оком &nbsp;він &nbsp;її &nbsp;вже &nbsp;значить<br>\nНа &nbsp;втіху &nbsp;плоті, &nbsp;на &nbsp;солодку &nbsp;хіть,<br>\nІ &nbsp;в &nbsp;буйнім &nbsp;захваті &nbsp;немов &nbsp;корить<br>\n &nbsp; &nbsp; &nbsp;Її &nbsp;снагу, &nbsp;її &nbsp;блакитні &nbsp;вени,<br>\n &nbsp; &nbsp; &nbsp;Коралі &nbsp;вуст &nbsp;і &nbsp;шиї &nbsp;сніг &nbsp;блаженний.<br>\n<br>\nНеначе &nbsp;лев, &nbsp;похмурий &nbsp;і &nbsp;жадний<br>\nНа &nbsp;свіжу &nbsp;здобич, &nbsp;він &nbsp;стоїть &nbsp;край &nbsp;неї,<br>\nЩо &nbsp;розпростерлась, &nbsp;потонувши &nbsp;в &nbsp;сни;<br>\nІ &nbsp;зрив &nbsp;жади &nbsp;бурхає &nbsp;з-під &nbsp;киреї.<br>\nСтенілий, &nbsp;спраглий &nbsp;близькости &nbsp;цієї,<br>\n &nbsp; &nbsp; &nbsp;Гамує &nbsp;Тарквін &nbsp;свій &nbsp;нестримний &nbsp;зір,<br>\n &nbsp; &nbsp; &nbsp;Та &nbsp;в &nbsp;тілі &nbsp;збудження &nbsp;реве, &nbsp;як &nbsp;звір.<br>\n<br>\nНемов &nbsp;раби, &nbsp;що &nbsp;врозтіч &nbsp;на &nbsp;грабунок<br>\nСпішать &nbsp;запекло, &nbsp;передчувши &nbsp;пай,<br>\nПадкі &nbsp;на &nbsp;ґвалт &nbsp;і &nbsp;на &nbsp;кривавий &nbsp;трунок,<br>\nНа &nbsp;плач &nbsp;малят &nbsp;і &nbsp;матері &nbsp;відчай, &nbsp;-<br>\nТак &nbsp;рине &nbsp;кров &nbsp;у &nbsp;венах, &nbsp;як &nbsp;ручай, &nbsp;-<br>\n &nbsp; &nbsp; &nbsp;І &nbsp;серце &nbsp;б'ється &nbsp;на &nbsp;відрадний &nbsp;сполох,<br>\n &nbsp; &nbsp; &nbsp;Женучи &nbsp;п'янь &nbsp;по &nbsp;кровоносних &nbsp;колах.<br>\n<br>\nЩе &nbsp;мить &nbsp;- &nbsp;і &nbsp;блискає &nbsp;палючий &nbsp;зір,<br>\nДає &nbsp;наказ &nbsp;хмільну &nbsp;здійснити &nbsp;мрію;<br>\nІ &nbsp;руки, &nbsp;певні &nbsp;гідности &nbsp;без &nbsp;мір,<br>\nСягнули &nbsp;гордо &nbsp;на &nbsp;ясну &nbsp;озію &nbsp;-<br>\nНа &nbsp;голі &nbsp;груди, &nbsp;притягальну &nbsp;дію,<br>\n &nbsp; &nbsp; &nbsp;Де &nbsp;плети &nbsp;вен, &nbsp;від &nbsp;приторку &nbsp;руки, &nbsp;-<br>\n &nbsp; &nbsp; &nbsp;Як &nbsp;вежі, &nbsp;що &nbsp;їх &nbsp;скрасили &nbsp;квітки.<br>\n....................................................................................<br>\nІ &nbsp;він &nbsp;ступив &nbsp;на &nbsp;сяйво &nbsp;навмання,<br>\nБо &nbsp;хіть &nbsp;і &nbsp;сяйво &nbsp;- &nbsp;вороги &nbsp;смертельні.<br>\nЗнахабнів &nbsp;сором, &nbsp;схований &nbsp;за &nbsp;дня,<br>\nЧерпнувши &nbsp;з &nbsp;ночі &nbsp;вихори &nbsp;пустельні.<br>\nВовк &nbsp;став &nbsp;на &nbsp;здобич &nbsp;- &nbsp;і &nbsp;ягня &nbsp;в &nbsp;петельні!<br>\n &nbsp; &nbsp; &nbsp;Не &nbsp;досягнувши &nbsp;красних &nbsp;уст, &nbsp;заник<br>\n &nbsp; &nbsp; &nbsp;Її &nbsp;приглушений &nbsp;у &nbsp;горлі &nbsp;крик.<br>\n<br>\nЇї &nbsp;уста &nbsp;потис &nbsp;рукою &nbsp;-<br>\nІ &nbsp;мовкнуть &nbsp;стогони &nbsp;в &nbsp;обіймах &nbsp;мли.<br>\nСвій &nbsp;лоб &nbsp;холодить &nbsp;він &nbsp;сльозою,<br>\nЯку &nbsp;пречисті &nbsp;очі &nbsp;пролили.<br>\nО &nbsp;зла &nbsp;жадо, &nbsp;незнаюча &nbsp;хвали!<br>\n &nbsp; &nbsp; &nbsp;Ганьбу &nbsp;велику &nbsp;хтивого &nbsp;пронози<br>\n &nbsp; &nbsp; &nbsp;Лише &nbsp;невинні, &nbsp;чисті &nbsp;змиють &nbsp;сльози.<br>\n<br>\nДля &nbsp;неї &nbsp;честь &nbsp;дорожча &nbsp;за &nbsp;життя!<br>\nДля &nbsp;нього &nbsp;схоплення &nbsp;віщує &nbsp;втрату.<br>\nНасильна &nbsp;злука &nbsp;- &nbsp;ґвалт &nbsp;на &nbsp;майбуття.<br>\nХвилева &nbsp;радість &nbsp;родить &nbsp;біль, &nbsp;як &nbsp;плату.<br>\nПалка &nbsp;жада &nbsp;холоне... &nbsp;Хоч &nbsp;палату<br>\n &nbsp; &nbsp;Ясної &nbsp;Цноти &nbsp;згарбано, &nbsp;мов &nbsp;гріш,<br>\n &nbsp; &nbsp;Та &nbsp;хіть &nbsp;і &nbsp;злодій &nbsp;бідні, &nbsp;як &nbsp;раніш.\n\n\n<br><br>\n"
}