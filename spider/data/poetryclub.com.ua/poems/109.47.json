{
  "author": "Нехода Іван Іванович",
  "name": "ВОГНІ НЕОНОВИХ РЕКЛАМ",
  "link": "metrs_poem.php?poem=14360",
  "html": "\n<h4></h4>\n\n<a href=\"/metrs.php?id=820&amp;type=tvorch\" class=\"redhr1\">Творчість</a> |\n<a href=\"/metrs.php?id=820&amp;type=biogr\" class=\"redhr1\">Біографія</a> |\n<a href=\"/metrs.php?id=820&amp;type=critiques\" class=\"redhr1\">Критика</a>\n\n<h4>ВОГНІ НЕОНОВИХ РЕКЛАМ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯк &nbsp;прийде &nbsp;вечір, &nbsp;тут &nbsp;і &nbsp;там<br>\nЗеленим, &nbsp;білим &nbsp;сяйвом, &nbsp;рижим<br>\nОгні &nbsp;неонових &nbsp;реклам<br>\nКричать &nbsp;заклично &nbsp;над &nbsp;Парижем:<br>\n<br>\n\"Зайдіть, &nbsp;мосьє! &nbsp;Зайдіть, &nbsp;мосьє!<br>\nВітрини &nbsp;- &nbsp;повні. &nbsp;Крам &nbsp;- &nbsp;хороший...\"<br>\nВ &nbsp;мосьє &nbsp;зайти &nbsp;бажання &nbsp;є,<br>\nАле &nbsp;в &nbsp;мосьє &nbsp;немає &nbsp;грошей!<br>\n<br>\n\"У &nbsp;\"Лафайєтт\" &nbsp;зайдіть, &nbsp;мадам,<br>\nВсе &nbsp;знайде &nbsp;тут &nbsp;мадам &nbsp;для &nbsp;дами...<br>\nКупіть! &nbsp;<br>\nКупіть!\" &nbsp;-<br>\nОгні &nbsp;реклам<br>\nНад &nbsp;Єлисейськими &nbsp;Полями.<br>\n<br>\nНемає &nbsp;франків! &nbsp;Геть &nbsp;назад!<br>\nВ &nbsp;Парижі &nbsp;люблять &nbsp;франки,<br>\nФранки!<br>\nЗа &nbsp;франки &nbsp;- &nbsp;і &nbsp;мандат &nbsp;в &nbsp;сенат,<br>\nЙ &nbsp;любов &nbsp;красуні &nbsp;парижанки...<br>\n<br>\nЗ &nbsp;вітрин &nbsp;кричать &nbsp;до &nbsp;вас &nbsp;авто<br>\nВ &nbsp;реклам &nbsp;неоновім &nbsp;промінні:<br>\n\"Купіть!<br>\nКупіть!\"<br>\nАле &nbsp;ніхто &nbsp;<br>\nНе &nbsp;купить &nbsp;їх &nbsp;в &nbsp;ці &nbsp;дні &nbsp;осінні.<br>\n<br>\nВ &nbsp;вельможі &nbsp;є &nbsp;авто &nbsp;свої,<br>\nА &nbsp;рядовий, &nbsp;простий &nbsp;робочий<br>\nНе &nbsp;прогодує &nbsp;і &nbsp;сім'ї,<br>\nХоч &nbsp;він &nbsp;авто &nbsp;б &nbsp;купив &nbsp;охоче!<br>\n<br>\nМашини, &nbsp;одяг &nbsp;робить &nbsp;- &nbsp;він,<br>\nА &nbsp;гроші, &nbsp;франки &nbsp;- &nbsp;у &nbsp;заможних...<br>\nПариж &nbsp;- &nbsp;це &nbsp;виставка &nbsp;вітрин,<br>\nВкрай &nbsp;повних,<br>\nІ &nbsp;кишень &nbsp;порожніх!<br>\n<br>\nВсе &nbsp;рекламуєть &nbsp;- &nbsp;гляди &nbsp;-<br>\nВід &nbsp;назв &nbsp;кіно &nbsp;до &nbsp;кока-коли.<br>\nМовляв, &nbsp;десертної &nbsp;води<br>\nТакої &nbsp;ти &nbsp;не &nbsp;пив &nbsp;ніколи!<br>\n<br>\nПокуштував &nbsp;її &nbsp;я &nbsp;теж,<br>\nЗвичайна &nbsp;суміш &nbsp;морсу &nbsp;з &nbsp;квасом...<br>\n<br>\nОгні &nbsp;реклам, &nbsp;як &nbsp;блиск &nbsp;пожеж,<br>\nВас &nbsp;приголомшують &nbsp;тим &nbsp;часом.<br>\n<br>\n...Все &nbsp;є &nbsp;в &nbsp;Парижі... &nbsp;Так &nbsp;чого &nbsp;ж<br>\nВи &nbsp;не &nbsp;купуєте, &nbsp;нужденні?<br>\nСмаку &nbsp;нема, &nbsp;як &nbsp;у &nbsp;вельмож?<br>\nНемає &nbsp;франків &nbsp;у &nbsp;кишені!<br>\n<br>\nСліпуча &nbsp;розкіш &nbsp;Ріволі...<br>\nА &nbsp;в &nbsp;підворітті, &nbsp;в &nbsp;темнім &nbsp;місці,<br>\nСпить &nbsp;безробітний &nbsp;на &nbsp;землі:<br>\nДружина &nbsp;з &nbsp;ним.<br>\nДитя &nbsp;в &nbsp;колисці.<br>\n<br>\nБездомний &nbsp;він! &nbsp;Є &nbsp;дві &nbsp;руки,<br>\nТа &nbsp;руки &nbsp;ці &nbsp;в &nbsp;Парижі &nbsp;- &nbsp;зайві...<br>\nІду, &nbsp;стискаю &nbsp;кулаки<br>\nВ &nbsp;реклам &nbsp;неоновому &nbsp;сяйві.<br>\n<br>\nБульвари, &nbsp;вулиці &nbsp;усі<br>\nОсяюють &nbsp;огні &nbsp;лукаві:<br>\n\"Зайдіть, &nbsp;мосьє!..\"<br>\n\"Зайдіть? &nbsp;Мерсі...\"<br>\nЩо &nbsp;може &nbsp;взять &nbsp;він? &nbsp;Чашку &nbsp;кави.<br>\n<br>\nТакий &nbsp;бюджет, &nbsp;чорт &nbsp;забери!<br>\nВ &nbsp;Парижі &nbsp;люблять &nbsp;франки,<br>\nФранки...<br>\nНе &nbsp;всім &nbsp;веселі &nbsp;вечори,<br>\nНе &nbsp;всім &nbsp;несуть &nbsp;надії &nbsp;ранки.<br>\n<br>\nБагач &nbsp;і &nbsp;франки &nbsp;має, &nbsp;й &nbsp;фрак,<br>\nВ &nbsp;багатія &nbsp;- &nbsp;і &nbsp;влада, &nbsp;й &nbsp;вілли...<br>\nЧому &nbsp;це &nbsp;так?<br>\nЧому &nbsp;це &nbsp;так?<br>\nВіки &nbsp;від &nbsp;дум &nbsp;цих &nbsp;посивіли!<br>\n<br>\nІду &nbsp;Парижем &nbsp;в &nbsp;повний &nbsp;зріст.<br>\nТуман.<br>\nПередранковий &nbsp;холод...<br>\nЯк &nbsp;добре &nbsp;це, &nbsp;що &nbsp;я &nbsp;- &nbsp;турист,<br>\nЩо &nbsp;паспорт &nbsp;в &nbsp;мене &nbsp;- &nbsp;Серп &nbsp;і &nbsp;Молот!<br>\n<br>\nСвітає &nbsp;вже. &nbsp;І &nbsp;тут, &nbsp;і &nbsp;там<br>\nЗеленим, &nbsp;білим &nbsp;сяйвом, &nbsp;рижим<br>\nОгні &nbsp;неонових &nbsp;реклам<br>\nПоволі &nbsp;гаснуть &nbsp;над &nbsp;Парижем...<br><br><em>Париж, 1956</em>\n\n\n<br><br>\n"
}