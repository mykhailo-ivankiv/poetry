{
  "author": "Самійленко Володимир ",
  "name": "ГОРЕ ПОЕТА ",
  "link": "metrs_poem.php?poem=18154",
  "html": "\n<h4></h4>\n\n<a href=\"/metrs.php?id=113&amp;type=tvorch\" class=\"redhr1\">Творчість</a> |\n<a href=\"/metrs.php?id=113&amp;type=biogr\" class=\"redhr1\">Біографія</a> |\n<a href=\"/metrs.php?id=113&amp;type=critiques\" class=\"redhr1\">Критика</a>\n\n<h4>ГОРЕ ПОЕТА </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЛюде &nbsp;добрі! &nbsp;Пожалійте<br>\n<br>\nБідолашного &nbsp;піїту,<br>\n<br>\nЩо &nbsp;від &nbsp;горя, &nbsp;від &nbsp;наруги<br>\n<br>\nЗа &nbsp;слізьми &nbsp;не &nbsp;бачить &nbsp;світу.<br>\n<br>\nРозкажу &nbsp;вам &nbsp;все. &nbsp;Учора<br>\n<br>\nЯ &nbsp;зайшов &nbsp;собі &nbsp;в &nbsp;крамничку,<br>\n<br>\nЩоб &nbsp;на &nbsp;вечір &nbsp;запастися &nbsp;—<br>\n<br>\nЛойову &nbsp;купити &nbsp;свічку.<br>\n<br>\nІ &nbsp;гидкий, &nbsp;поганий &nbsp;крамар<br>\n<br>\n(Чи &nbsp;бува &nbsp;що &nbsp;в &nbsp;світі &nbsp;гірше?)<br>\n<br>\nЗагорнув &nbsp;мені &nbsp;ту &nbsp;свічку<br>\n<br>\nУ &nbsp;мої &nbsp;чудовні &nbsp;вірші!<br>\n<br>\nВід &nbsp;зневаги, &nbsp;від &nbsp;досади<br>\n<br>\nНе &nbsp;заснув &nbsp;я &nbsp;цілу &nbsp;нічку.<br>\n<br>\nБоже! &nbsp;У &nbsp;мою &nbsp;поему<br>\n<br>\nЛойову &nbsp;вгорнули &nbsp;свічку!<br>\n<br>\nТу &nbsp;поему &nbsp;вірш &nbsp;по &nbsp;віршу<br>\n<br>\nЯ &nbsp;складав &nbsp;старанно, &nbsp;пильно,<br>\n<br>\nПерелічував &nbsp;трохеї,<br>\n<br>\nРозміряв &nbsp;їх &nbsp;так &nbsp;прихильно;<br>\n<br>\nРозкуйовдивши &nbsp;волосся,<br>\n<br>\nНе &nbsp;одну &nbsp;писав &nbsp;я &nbsp;нічку,—<br>\n<br>\nІ &nbsp;в &nbsp;чудовную &nbsp;поему<br>\n<br>\nЛойову &nbsp;вгорнули &nbsp;свічку!<br>\n<br>\nЯ, &nbsp;скінчивши &nbsp;ту &nbsp;поему,<br>\n<br>\nСам &nbsp;відніс &nbsp;її &nbsp;в &nbsp;цензуру,<br>\n<br>\nСам &nbsp;продав &nbsp;її &nbsp;в &nbsp;книгарню,<br>\n<br>\nСам &nbsp;продержав &nbsp;коректуру.<br>\n<br>\nВидавець &nbsp;мені &nbsp;за &nbsp;неї<br>\n<br>\nПо &nbsp;копійці &nbsp;дав &nbsp;за &nbsp;стрічку,<br>\n<br>\nІ &nbsp;в &nbsp;такий &nbsp;утвір &nbsp;коштовний<br>\n<br>\nЛойову &nbsp;вгорнули &nbsp;свічку!<br>\n<br>\nНі, &nbsp;не &nbsp;хочу &nbsp;більш &nbsp;терпіти<br>\n<br>\nНа &nbsp;землі &nbsp;неправди &nbsp;злої!<br>\n<br>\nХай &nbsp;же &nbsp;смерть &nbsp;мене &nbsp;сховає<br>\n<br>\nВід &nbsp;наруги &nbsp;навісної!<br>\n<br>\nНапишу &nbsp;останні &nbsp;вірші,<br>\n<br>\nТа &nbsp;тоді &nbsp;із &nbsp;моста &nbsp;в &nbsp;річку...<br>\n<br>\nЯк? &nbsp;в &nbsp;мої &nbsp;чудовні &nbsp;твори<br>\n<br>\nЛойову &nbsp;вгорнули &nbsp;свічку!<br>\n<br>\nНапишу &nbsp;я &nbsp;в &nbsp;заповіті:<br>\n<br>\nХай &nbsp;сховають &nbsp;мене &nbsp;в &nbsp;полі,<br>\n<br>\nХай &nbsp;високий &nbsp;хрест &nbsp;поставлять,<br>\n<br>\nЩоб &nbsp;виднівсь &nbsp;на &nbsp;всім &nbsp;роздоллі.<br>\n<br>\nНа &nbsp;хресті &nbsp;ж, &nbsp;на &nbsp;вічний &nbsp;спомин,<br>\n<br>\nМідну &nbsp;хай &nbsp;приб'ють &nbsp;табличку<br>\n<br>\nІ &nbsp;напишуть: &nbsp;«В &nbsp;його &nbsp;твори<br>\n<br>\nЛойову &nbsp;вгорнули &nbsp;свічку». &nbsp;<br>\n<br>\nКиїв, &nbsp;6 &nbsp;січня &nbsp;1886 &nbsp;р.\n\n\n<br><br>\n"
}