{
  "author": "Скунць Петро",
  "name": "З ДОСВІДУ",
  "link": "metrs_poem.php?poem=18905",
  "html": "\n<h4></h4>\n\n<a href=\"/metrs.php?id=76&amp;type=tvorch\" class=\"redhr1\">Творчість</a> |\n<a href=\"/metrs.php?id=76&amp;type=biogr\" class=\"redhr1\">Біографія</a> |\n<a href=\"/metrs.php?id=76&amp;type=critiques\" class=\"redhr1\">Критика</a>\n\n<h4>З ДОСВІДУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nТепер &nbsp;би &nbsp;словом &nbsp;простір &nbsp;підкорити &nbsp;–<br>\nВидав*, &nbsp;часи &nbsp;минулися &nbsp;лихі.<br>\nАле &nbsp;звикаю &nbsp;тихо &nbsp;говорити,<br>\nАби &nbsp;почули &nbsp;тільки &nbsp;не &nbsp;глухі.<br>\nІ &nbsp;душу &nbsp;вчу: &nbsp;не &nbsp;кожному &nbsp;оголюйсь,<br>\nХоч &nbsp;навіть &nbsp;час, &nbsp;хоч &nbsp;сам &nbsp;Господь &nbsp;велить.<br>\nНемає &nbsp;сенсу &nbsp;подавати &nbsp;голос,<br>\nКоли &nbsp;кричать &nbsp;не &nbsp;ті, &nbsp;кого &nbsp;болить.<br>\nІ &nbsp;в &nbsp;гласну &nbsp;пору &nbsp;збоку &nbsp;– &nbsp;ніби &nbsp;хворі,<br>\nЯким &nbsp;уже &nbsp;вготовано &nbsp;хрести,<br>\nТі, &nbsp;що &nbsp;співати &nbsp;не &nbsp;схотіли &nbsp;в &nbsp;хорі,<br>\nА &nbsp;соло &nbsp;їм &nbsp;не &nbsp;суджено &nbsp;вести.<br>\nТа &nbsp;завдаю* &nbsp;собі &nbsp;на &nbsp;плечі &nbsp;легко<br>\nПожитки &nbsp;віку &nbsp;скромні &nbsp;і &nbsp;скупі<br>\nІ &nbsp;йду &nbsp;до &nbsp;щастя, &nbsp;котре &nbsp;так &nbsp;далеко,<br>\nЩо &nbsp;з &nbsp;ним &nbsp;знайомі &nbsp;тільки &nbsp;не &nbsp;сліпі.<br>\nТо &nbsp;все &nbsp;обман. &nbsp;Під &nbsp;неба &nbsp;капелюхом<br>\nЗемля &nbsp;ховає &nbsp;лисину &nbsp;свою…<br>\nА &nbsp;може, &nbsp;краще &nbsp;жити &nbsp;тільки &nbsp;нюхом?<br>\nІ &nbsp;я &nbsp;на &nbsp;самім &nbsp;протягу &nbsp;стаю.<br>\nТа &nbsp;не &nbsp;від &nbsp;мене &nbsp;вітер &nbsp;цей &nbsp;залежить,<br>\nЩо &nbsp;запахи &nbsp;горілого &nbsp;несе.<br>\nЯ &nbsp;тільки &nbsp;встигну &nbsp;підхопити &nbsp;нежить.<br>\nА &nbsp;світом &nbsp;хай &nbsp;пропасниця &nbsp;трясе.<br>\nІ &nbsp;хай &nbsp;над &nbsp;ним &nbsp;кричать &nbsp;вожді &nbsp;верховні<br>\nТі &nbsp;заклики, &nbsp;що &nbsp;йдуть &nbsp;від &nbsp;заклинань.<br>\nЩе &nbsp;все &nbsp;в &nbsp;ціні &nbsp;наркотики &nbsp;духовні.<br>\nНу &nbsp;що &nbsp;ж, &nbsp;народе, &nbsp;спи &nbsp;і &nbsp;наркомань.<br>\nСільська &nbsp;красуня &nbsp;тіло &nbsp;своє &nbsp;голе<br>\nНесе &nbsp;в &nbsp;готель. &nbsp;Хто &nbsp;з &nbsp;грішми &nbsp;– &nbsp;той &nbsp;бери!<br>\nЗа &nbsp;кого &nbsp;ж &nbsp;то, &nbsp;Руденку &nbsp;й &nbsp;Чорноволе,<br>\nІшли &nbsp;ви &nbsp;у &nbsp;мордовські &nbsp;табори?<br>\nЧому &nbsp;в &nbsp;поета. &nbsp;А &nbsp;не &nbsp;в &nbsp;мафіозі<br>\nПеред &nbsp;народом &nbsp;неоплатний &nbsp;борг?<br>\nЧас &nbsp;тим &nbsp;належить, &nbsp;хто &nbsp;платити &nbsp;в &nbsp;змозі,<br>\nЯкі &nbsp;борги? &nbsp;Історія &nbsp;– &nbsp;це &nbsp;торг.<br>\nЯ &nbsp;теж &nbsp;наївним &nbsp;хлопчиком, &nbsp;затятим.<br>\nІшов &nbsp;за &nbsp;тими, &nbsp;хто &nbsp;до &nbsp;правди &nbsp;вів.<br>\nНе &nbsp;вмів &nbsp;без &nbsp;віри &nbsp;в &nbsp;зустріч &nbsp;пам’ятати<br>\nІ &nbsp;вірити &nbsp;без &nbsp;пам’яті &nbsp;не &nbsp;вмів.<br>\n…………………..<br>\nБо &nbsp;в &nbsp;цій &nbsp;країні &nbsp;хитро-обережній,<br>\nДе &nbsp;правда &nbsp;тим &nbsp;і &nbsp;мудра, &nbsp;що &nbsp;німа,<br>\nДе &nbsp;наш &nbsp;і &nbsp;Сталін, &nbsp;і &nbsp;Хрущов, &nbsp;і &nbsp;Брежнєв,<br>\nНе &nbsp;нашим &nbsp;бути &nbsp;сил &nbsp;уже &nbsp;нема.<br>\nУ &nbsp;цій &nbsp;країні, &nbsp;де &nbsp;сини-солдати<br>\nПідносять &nbsp;зброю &nbsp;на &nbsp;батьків &nbsp;своїх,<br>\nЯкщо &nbsp;і &nbsp;душу, &nbsp;й &nbsp;розум &nbsp;не &nbsp;продати,<br>\nТо &nbsp;годувати &nbsp;з &nbsp;милостині &nbsp;їх.<br>\nСидить &nbsp;у &nbsp;кріслі &nbsp;голова &nbsp;без &nbsp;клепки<br>\nІ &nbsp;вимагає &nbsp;жертви &nbsp;на &nbsp;вівтар.<br>\nЯ &nbsp;все &nbsp;віддав. &nbsp;А &nbsp;голова &nbsp;– &nbsp;для &nbsp;кепки.<br>\nТепер &nbsp;я &nbsp;справжній &nbsp;люмпен-пролетар.<br>\n……………………….<br>\nІ &nbsp;не &nbsp;судіть, &nbsp;що &nbsp;дав &nbsp;себе &nbsp;зім’яти.<br>\nІ &nbsp;м’ята &nbsp;мнеться, &nbsp;треться &nbsp;до &nbsp;трухи.<br>\nІ &nbsp;вже &nbsp;стає &nbsp;товаром &nbsp;запах &nbsp;м’яти,<br>\nВпакований &nbsp;красиво &nbsp;у &nbsp;духи.<br>\nІ &nbsp;я &nbsp;– &nbsp;товар. &nbsp;Нехай &nbsp;не &nbsp;з &nbsp;дефіцитних.<br>\nІз &nbsp;моди &nbsp;вийшов. &nbsp;Та &nbsp;й &nbsp;не &nbsp;був &nbsp;фірма.<br>\nТа &nbsp;дефіцити &nbsp;– &nbsp;то &nbsp;для &nbsp;ненаситних.<br>\nЯ &nbsp;– &nbsp;дешевинка, &nbsp;майже &nbsp;задарма.<br>\nЯ &nbsp;накликаю &nbsp;дні &nbsp;погожі &nbsp;й &nbsp;зливи.<br>\nЩо &nbsp;хочете, &nbsp;того &nbsp;вам &nbsp;напрошу.<br>\nНу, &nbsp;хочете, &nbsp;збрешу, &nbsp;що &nbsp;ви &nbsp;щасливі,<br>\nЩо &nbsp;будете &nbsp;щасливими &nbsp;– &nbsp;збрешу.<br>\nІ &nbsp;не &nbsp;просив &nbsp;я &nbsp;плати &nbsp;ні &nbsp;від &nbsp;кого,<br>\nОднаково &nbsp;приймав &nbsp;сріблО &nbsp;і &nbsp;мідь.<br>\nА &nbsp;ви &nbsp;мене &nbsp;хотіли &nbsp;не &nbsp;такого?<br>\nІнакшим &nbsp;я &nbsp;не &nbsp;стану. &nbsp;Не &nbsp;хотіть.<br>\nТаж &nbsp;не &nbsp;вдавав &nbsp;я &nbsp;, &nbsp;ніби &nbsp;я &nbsp;месія.<br>\nХоч &nbsp;на &nbsp;месію &nbsp;все-таки &nbsp;чекав.<br>\nА &nbsp;мудрий &nbsp;знав: &nbsp;месія &nbsp;– &nbsp;це &nbsp;Росія.<br>\nВкраїни &nbsp;на &nbsp;Вкраїні &nbsp;не &nbsp;шукав.<br>\nІ &nbsp;він &nbsp;тепер &nbsp;володар &nbsp;над &nbsp;умами.<br>\nСидить, &nbsp;немов &nbsp;на &nbsp;троні, &nbsp;на &nbsp;віках.<br>\nНемає &nbsp;в &nbsp;нього &nbsp;батька &nbsp;ані &nbsp;мами.<br>\nЗате &nbsp;у &nbsp;нього &nbsp;діти &nbsp;у &nbsp;шовках.<br>\nАх, &nbsp;діти, &nbsp;діти, &nbsp;наша &nbsp;світла &nbsp;зміна!<br>\nДля &nbsp;вас &nbsp;рука &nbsp;даюча &nbsp;не &nbsp;скупа.<br>\nІ &nbsp;йде &nbsp;для &nbsp;вас &nbsp;із &nbsp;молотка &nbsp;Вкраїна,<br>\nАбо, &nbsp;точніше, &nbsp;з &nbsp;молота &nbsp;й &nbsp;серпа.<br>\n«Що &nbsp;робите?!» &nbsp;– &nbsp;гукнути &nbsp;хочу &nbsp;юдам.<br>\nТа &nbsp;звіку &nbsp;світ &nbsp;не &nbsp;міг &nbsp;без &nbsp;торгаша.<br>\nЦе &nbsp;Богові &nbsp;потрібна, &nbsp;а &nbsp;не &nbsp;людям<br>\nТвоя, &nbsp;голодна &nbsp;вічності, &nbsp;душа.<br>\nЖив &nbsp;безголосо, &nbsp;буду &nbsp;й &nbsp;безголово.<br>\nЯзик &nbsp;же &nbsp;мій &nbsp;– &nbsp;для &nbsp;гніву &nbsp;й &nbsp;для &nbsp;хвали.<br>\nА &nbsp;сказано: &nbsp;було &nbsp;найперше &nbsp;Слово.<br>\nЗабрали &nbsp;Слово. &nbsp;Гласність &nbsp;подали.<br>\nНімі &nbsp;для &nbsp;мене &nbsp;мавки &nbsp;і &nbsp;чугайстер.<br>\nІ &nbsp;смерть &nbsp;німа, &nbsp;хоч &nbsp;як-не-як &nbsp;– &nbsp;кума.<br>\nЯ &nbsp;майстер &nbsp;Слова. &nbsp;Так &nbsp;писали. &nbsp;Майстер.<br>\nІ &nbsp;тільки &nbsp;Слова &nbsp;в &nbsp;мене &nbsp;вже &nbsp;нема.<br>\n1989<br>\n<br><br><em>1989</em>\n\n\n<br><br>\n"
}