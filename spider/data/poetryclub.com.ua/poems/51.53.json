{
  "author": "Тичина Павло",
  "name": "\"Просто з поля, сонце де палило...\"",
  "link": "metrs_poem.php?poem=7626",
  "html": "\n<h4></h4>\n\n<a href=\"/metrs.php?id=127&amp;type=tvorch\" class=\"redhr1\">Творчість</a> |\n<a href=\"/metrs.php?id=127&amp;type=biogr\" class=\"redhr1\">Біографія</a> |\n<a href=\"/metrs.php?id=127&amp;type=critiques\" class=\"redhr1\">Критика</a>\n\n<h4>\"Просто з поля, сонце де палило...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПросто &nbsp;з &nbsp;поля, &nbsp;сонце &nbsp;де &nbsp;палило,<br>\nми &nbsp;з &nbsp;тобою &nbsp;увійшли &nbsp;у &nbsp;ліс.<br>\nНас &nbsp;зеленотіння &nbsp;обступило,<br>\nа &nbsp;згори &nbsp;сонцепрозор &nbsp;навис...<br>\n<br>\nМіж &nbsp;пеньків &nbsp;твої &nbsp;блищали &nbsp;ніжки.<br>\nЩо &nbsp;ти &nbsp;там &nbsp;збираєш, &nbsp;де &nbsp;рови?<br>\nТи &nbsp;ж &nbsp;гукнула: &nbsp;- &nbsp;Осьде &nbsp;сироїжки!<br>\nНа, &nbsp;поглянь! &nbsp;Ану, &nbsp;лови...<br>\n<br>\nСироїжка &nbsp;враз &nbsp;на &nbsp;мене &nbsp;полетіла...<br>\nІч &nbsp;яка? &nbsp;Чекай &nbsp;- &nbsp;тебе &nbsp;вловлю!<br>\nЯ &nbsp;задихавсь... &nbsp;Ти &nbsp;аж &nbsp;затремтіла...<br>\nВсю &nbsp;ж &nbsp;тебе &nbsp;до &nbsp;себе &nbsp;вже &nbsp;тулю...<br>\n<br>\nОй! &nbsp;Мене &nbsp;руками &nbsp;одпихаєш,<br>\nа &nbsp;очима &nbsp;кажеш &nbsp;- &nbsp;тільки &nbsp;мій!<br>\nЩо &nbsp;це &nbsp;за &nbsp;хвилина &nbsp;- &nbsp;й &nbsp;сам &nbsp;не &nbsp;знаєш!<br>\nЯ &nbsp;цілую &nbsp;трепет &nbsp;чорних &nbsp;вій...<br>\n<br>\nНам &nbsp;зеленотінь &nbsp;усе &nbsp;кивала:<br>\nдорожітеся &nbsp;життям &nbsp;як &nbsp;є.<br>\nТи &nbsp;від &nbsp;сонця &nbsp;й &nbsp;тіней &nbsp;мура &nbsp;стала, &nbsp;-<br>\nмура? &nbsp;- &nbsp;щастя &nbsp;ж &nbsp;ти &nbsp;моє!<br>\n<br>\nВраз &nbsp;почувся &nbsp;нам &nbsp;тут &nbsp;голос &nbsp;мами:<br>\n- &nbsp;Де &nbsp;ви &nbsp;там &nbsp;забігли? &nbsp;Підождіть!<br>\nНе &nbsp;зійдусь &nbsp;тепер &nbsp;вже &nbsp;разом &nbsp;з &nbsp;вами...<br>\nВи &nbsp;хоч &nbsp;сироїжок &nbsp;не &nbsp;топчіть!<br>\n<br>\nНас &nbsp;опало &nbsp;ж &nbsp;тут &nbsp;сміхоязиччя &nbsp;-<br>\nй &nbsp;маму &nbsp;в &nbsp;танці &nbsp;закружляли &nbsp;ми.<br>\nНаші &nbsp;в &nbsp;плямах &nbsp;сонячних &nbsp;обличчя...<br>\nДощ &nbsp;крапнув &nbsp;- &nbsp;і &nbsp;вдарили &nbsp;громи...<br>\n<br>\nВдарили &nbsp;- &nbsp;та &nbsp;вдарили! &nbsp;І &nbsp;стихли.<br>\nДятел &nbsp;десь &nbsp;в &nbsp;сучок &nbsp;застукотів.<br>\nВуж &nbsp;пошився &nbsp;у &nbsp;траву &nbsp;- &nbsp;розвихлий...<br>\nЙ &nbsp;повні &nbsp;щастя &nbsp;ми &nbsp;були &nbsp;в &nbsp;житті.<br>\n<br>\nМати &nbsp;бачить: &nbsp;ми &nbsp;- &nbsp;як &nbsp;божевільні &nbsp;-<br>\nто &nbsp;змагаємося, &nbsp;борючись,<br>\nто &nbsp;почнем &nbsp;стрибання &nbsp;семимильні &nbsp;-<br>\nй &nbsp;по &nbsp;росі &nbsp;біжком: &nbsp;ану, &nbsp;ловись!<br>\n<br>\nНам &nbsp;зеленотінь &nbsp;усе &nbsp;кивала:<br>\nдорожітеся &nbsp;життям &nbsp;як &nbsp;є!<br>\nТи &nbsp;від &nbsp;сонця &nbsp;й &nbsp;тіней &nbsp;мура &nbsp;стала, &nbsp;-<br>\nМура? &nbsp;- &nbsp;щастя &nbsp;ж &nbsp;ти &nbsp;моє.<br><br><em>Січень, 1967, середа у Феофанії. Написав у лікарні. В лісі, де був з Лідою Петрівною.</em>\n\n\n<br><br>\n"
}