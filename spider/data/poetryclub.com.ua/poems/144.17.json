{
  "author": "Андієвська Емма",
  "name": "БАЗАР - ПОРУЧ І ОСТОРОНЬ",
  "link": "metrs_poem.php?poem=18329",
  "html": "\n<h4></h4>\n\n<a href=\"/metrs.php?id=256&amp;type=tvorch\" class=\"redhr1\">Творчість</a> |\n<a href=\"/metrs.php?id=256&amp;type=biogr\" class=\"redhr1\">Біографія</a> |\n<a href=\"/metrs.php?id=256&amp;type=critiques\" class=\"redhr1\">Критика</a>\n\n<h4>БАЗАР - ПОРУЧ І ОСТОРОНЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>(з “Базарів Страшного Суду”) </i><br><br>\nВід &nbsp;свята &nbsp;відсвіти &nbsp;ідуть: &nbsp;<br>\n“Ти &nbsp;справді &nbsp;ти, &nbsp;ти &nbsp;справді &nbsp;тут?” &nbsp;<br>\nЩоб &nbsp;ні &nbsp;ступити, &nbsp;ні &nbsp;пройти: &nbsp;<br>\n“Жерун &nbsp;буття, &nbsp;обітниць &nbsp;путь, &nbsp;<br>\nУ &nbsp;пута &nbsp;– &nbsp;низ &nbsp;і &nbsp;висоту!” &nbsp;<br>\nКрізь &nbsp;помахи, &nbsp;слова, &nbsp;літа &nbsp;<br>\nГлухих &nbsp;падінь, &nbsp;лунких &nbsp;літань, &nbsp;– &nbsp;<br>\nВузлом &nbsp;із &nbsp;осетра &nbsp;і &nbsp;ножиць &nbsp;– &nbsp;<br>\nІ &nbsp;світ &nbsp;навпіл: &nbsp;молюска &nbsp;ніжність &nbsp;<br>\nСтрумка &nbsp;легеню &nbsp;в &nbsp;попіл &nbsp;нищить &nbsp;<br>\nЩоб &nbsp;поверхом &nbsp;рослинним &nbsp;нижче &nbsp;<br>\nСпокутувать &nbsp;куляску &nbsp;множність: &nbsp;<br>\n“Сточили &nbsp;хмару &nbsp;хробаки, &nbsp;<br>\nКраплину &nbsp;видовжу &nbsp;в &nbsp;ріку!” &nbsp;– &nbsp;<br>\nІ &nbsp;до &nbsp;стеблистої &nbsp;щоки &nbsp;<br>\nЖучок &nbsp;протору &nbsp;приточив &nbsp;<br>\nТак &nbsp;м’яко, &nbsp;що &nbsp;ніхто &nbsp;й &nbsp;не &nbsp;зчувсь &nbsp;<br>\n(Погоди &nbsp;плавальний &nbsp;міхур &nbsp;<br>\nЛіг &nbsp;відпочити &nbsp;на &nbsp;мохи). &nbsp;<br>\nОдбігши &nbsp;вух &nbsp;і &nbsp;личаків, &nbsp;<br>\nЗорю &nbsp;везуть &nbsp;на &nbsp;слимаку &nbsp;– &nbsp;<br>\nМчать &nbsp;спалахи &nbsp;на &nbsp;патиках. &nbsp;<br>\nЗабувши &nbsp;циркулі &nbsp;і &nbsp;межі, &nbsp;<br>\nВ &nbsp;патьоках &nbsp;тіста &nbsp;і &nbsp;молозиві &nbsp;<br>\nБазар &nbsp;на &nbsp;боці &nbsp;бабок &nbsp;множить, &nbsp;<br>\nСтіну &nbsp;піднявши &nbsp;за &nbsp;волосся. &nbsp;<br>\n“Ти &nbsp;справді &nbsp;ти, &nbsp;чи &nbsp;так &nbsp;здалося?” &nbsp;<br>\nВ &nbsp;зелену &nbsp;лутку &nbsp;з &nbsp;лотоків &nbsp;<br>\nЯвляють &nbsp;хлястик &nbsp;пелюстки. &nbsp;<br>\nЗабувши &nbsp;первородний &nbsp;темп &nbsp;<br>\n(Що &nbsp;діялося &nbsp;на &nbsp;мостах!). &nbsp;<br>\nГрозою &nbsp;аґрусовий &nbsp;тинк &nbsp;– &nbsp;<br>\nЗадухи &nbsp;помсту &nbsp;й &nbsp;тісноти &nbsp;– &nbsp;<br>\nПласти &nbsp;природи &nbsp;пролистав, &nbsp;<br>\nЛистами &nbsp;ляпаючи &nbsp;з &nbsp;тумб: &nbsp;<br>\n“Ти &nbsp;справді &nbsp;ти, &nbsp;ти &nbsp;дійсно &nbsp;тут?” &nbsp;– &nbsp;<br>\nЩоб &nbsp;просвітами &nbsp;німоти: &nbsp;<br>\n“Не &nbsp;та &nbsp;хода, &nbsp;не &nbsp;та &nbsp;мета!” &nbsp;<br>\nІз &nbsp;пісні &nbsp;вирвано &nbsp;мотив, &nbsp;<br>\nЩо &nbsp;коней &nbsp;колобком &nbsp;мете. &nbsp;<br>\nНе &nbsp;зупинити &nbsp;те, &nbsp;що &nbsp;коїться. &nbsp;<br>\nНатовп? &nbsp;І &nbsp;до &nbsp;води &nbsp;звикають. &nbsp;<br>\nМетиловими &nbsp;язиками &nbsp;<br>\nБазар &nbsp;від &nbsp;себе &nbsp;відрікається: &nbsp;<br>\n“Нехай &nbsp;заказано &nbsp;законом, &nbsp;<br>\nІ &nbsp;з-під &nbsp;замка &nbsp;нутро &nbsp;докину”, &nbsp;– &nbsp;<br>\nЖмутами &nbsp;м’ясо &nbsp;рве &nbsp;зі &nbsp;спини: &nbsp;<br>\n“Ти &nbsp;дійсно &nbsp;ти, &nbsp;чи &nbsp;тільки &nbsp;спомин?” &nbsp;<br>\nНа &nbsp;купу &nbsp;розум, &nbsp;тіло, &nbsp;пам’ять, &nbsp;– &nbsp;<br>\nНехай &nbsp;на &nbsp;перехрестях &nbsp;палять, &nbsp;<br>\nНовою &nbsp;плоттю &nbsp;вдягне &nbsp;подмух &nbsp;<br>\nІз &nbsp;попелу, &nbsp;і &nbsp;скрою &nbsp;спрощень &nbsp;<br>\nВоскресши &nbsp;на &nbsp;очах &nbsp;зі &nbsp;споду: &nbsp;<br>\n“Стіна &nbsp;– &nbsp;стіни &nbsp;зазнає &nbsp;спротиву!” &nbsp;– &nbsp;<br>\nЙ &nbsp;ніде &nbsp;нікому &nbsp;не &nbsp;в &nbsp;кутах, &nbsp;<br>\nЩо &nbsp;виживши, &nbsp;живцем &nbsp;кона, &nbsp;<br>\nПрозорі &nbsp;зору &nbsp;халабуди... &nbsp;<br>\nСтоїть &nbsp;пейзаж &nbsp;налитий &nbsp;в &nbsp;бутлі &nbsp;– &nbsp;<br>\nДвигтять &nbsp;рослинні &nbsp;ранки &nbsp;збуту. &nbsp;<br>\nНабік &nbsp;молочну &nbsp;плівку &nbsp;будня &nbsp;– &nbsp;<br>\nЙ &nbsp;комахокрилий &nbsp;всесвіт &nbsp;дудлять. &nbsp;<br>\nНа &nbsp;обрії &nbsp;в &nbsp;чохлах &nbsp;майбутнє. &nbsp;<br>\nКаркаси, &nbsp;полум’я &nbsp;хребти, &nbsp;<br>\nЩо &nbsp;з &nbsp;хрустом &nbsp;з &nbsp;місяця &nbsp;ростуть, &nbsp;<br>\nБазар &nbsp;по &nbsp;каннах &nbsp;розметав: &nbsp;<br>\n“Нехай &nbsp;в &nbsp;наперстку &nbsp;зорі &nbsp;сплять, &nbsp;<br>\nНема &nbsp;напарника &nbsp;літать, &nbsp;<br>\nСамі &nbsp;папуші &nbsp;і &nbsp;осли!” &nbsp;– &nbsp;<br>\nБуття &nbsp;із &nbsp;діжки &nbsp;– &nbsp;питуном, &nbsp;<br>\nВесь &nbsp;мерехтом &nbsp;– &nbsp;і &nbsp;потонув. &nbsp;<br>\nОзерні &nbsp;лепехи &nbsp;посли &nbsp;<br>\nНа &nbsp;лапах &nbsp;спомин &nbsp;пронесли, &nbsp;<br>\nНадсипавши &nbsp;в &nbsp;росу &nbsp;паслін, &nbsp;– &nbsp;<br>\nЙ &nbsp;по &nbsp;той &nbsp;бік. &nbsp;Тільки &nbsp;вогкий &nbsp;слід &nbsp;<br>\nКривою &nbsp;в &nbsp;кровоносну &nbsp;гру &nbsp;<br>\nПо &nbsp;серце, &nbsp;по &nbsp;колодки &nbsp;вгруз &nbsp;<br>\nСліпучістю &nbsp;білків &nbsp;і &nbsp;гроз, &nbsp;<br>\nНазавжди, &nbsp;так &nbsp;увесь &nbsp;нараз, &nbsp;<br>\nВід &nbsp;світлоносної &nbsp;зарази &nbsp;<br>\nБезсилий &nbsp;глузд, &nbsp;золою &nbsp;розум, &nbsp;<br>\nВ &nbsp;сліпі &nbsp;кути &nbsp;ковтком &nbsp;розносить, &nbsp;<br>\nЗустрів &nbsp;– &nbsp;і &nbsp;захлиснувся &nbsp;навстіж. &nbsp;<br>\n“Ти &nbsp;здійснення &nbsp;чи &nbsp;слуху &nbsp;витвір?” &nbsp;<br>\nОгуддя &nbsp;гублячи &nbsp;і &nbsp;первні &nbsp;<br>\n(Надмірну &nbsp;проявивши &nbsp;ревність, &nbsp;<br>\nЗворотного &nbsp;домчали &nbsp;рівня) &nbsp;<br>\nНа &nbsp;паляницю &nbsp;– &nbsp;Суд &nbsp;Страшний &nbsp;– &nbsp;<br>\nЛетять &nbsp;на &nbsp;дудці &nbsp;хирляки. &nbsp;<br>\nРозтявши &nbsp;душу, &nbsp;дух &nbsp;левад &nbsp;<br>\nМ’яку &nbsp;виделку &nbsp;вилива &nbsp;– &nbsp;<br>\nЗвиса &nbsp;з &nbsp;виделки &nbsp;голова: &nbsp;<br>\nВеде &nbsp;на &nbsp;царство &nbsp;половин, &nbsp;<br>\nДе &nbsp;гусінь &nbsp;губкою &nbsp;з &nbsp;трави &nbsp;<br>\nЗдіймає &nbsp;міхи &nbsp;воскові &nbsp;<br>\nВ &nbsp;світи &nbsp;зернин &nbsp;і &nbsp;заковик, &nbsp;<br>\nДе &nbsp;кущ-хижак, &nbsp;глибин &nbsp;тварина: &nbsp;<br>\nВесь &nbsp;мацальця, &nbsp;іде &nbsp;по &nbsp;ринві &nbsp;<br>\nІ &nbsp;покришкою &nbsp;трощить &nbsp;ранок, &nbsp;<br>\nЗавинувшися &nbsp;склом &nbsp;від &nbsp;реву, &nbsp;<br>\nНазавжди &nbsp;узаконив &nbsp;зриви, &nbsp;<br>\nЩо &nbsp;в &nbsp;навіженість &nbsp;наріка... &nbsp;<br>\nХоч &nbsp;як &nbsp;тебе &nbsp;я &nbsp;не &nbsp;зрікавсь, &nbsp;<br>\nБазаре, &nbsp;ти &nbsp;з &nbsp;усіх &nbsp;лукавств, &nbsp;<br>\nІз &nbsp;вироку, &nbsp;із &nbsp;кости &nbsp;й &nbsp;крови &nbsp;<br>\nВідкраяний &nbsp;(і &nbsp;крицю &nbsp;кривдять), &nbsp;<br>\nІз &nbsp;розчинів, &nbsp;як &nbsp;нетля &nbsp;пам’яті, &nbsp;<br>\nНавіки &nbsp;в &nbsp;застінки &nbsp;– &nbsp;злопам’ятний, &nbsp;<br>\nУ &nbsp;піджмурки, &nbsp;у &nbsp;навтіки... &nbsp;<br>\nЗелені &nbsp;плями &nbsp;на &nbsp;руках. &nbsp;<br>\nРай &nbsp;цвіркуновий &nbsp;на &nbsp;жовтку, &nbsp;<br>\nНа &nbsp;капустяному &nbsp;листку, &nbsp;<br>\nНа &nbsp;похваті &nbsp;у &nbsp;холодку. &nbsp;<br>\nЗбіговисько &nbsp;лопатекрилих, &nbsp;<br>\nЛастатих &nbsp;вій, &nbsp;обрубки &nbsp;вимірів, &nbsp;<br>\nРозплесканих &nbsp;пластами, &nbsp;вимерлих &nbsp;<br>\nВ &nbsp;таке &nbsp;завершення &nbsp;світів, &nbsp;<br>\nЩоб &nbsp;тільки &nbsp;присмерком &nbsp;світить &nbsp;<br>\nПо &nbsp;той &nbsp;бік &nbsp;світла &nbsp;й &nbsp;сліпоти. &nbsp;<br>\n\n\n\n<br><br>\n"
}