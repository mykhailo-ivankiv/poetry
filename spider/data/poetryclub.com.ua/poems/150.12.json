{
  "author": "Базилевський Володимир",
  "name": "\"Цей хміль, що б’є незрозуміло звідки...\"",
  "link": "metrs_poem.php?poem=18736",
  "html": "\n<h4></h4>\n\n<a href=\"/metrs.php?id=70&amp;type=tvorch\" class=\"redhr1\">Творчість</a> |\n<a href=\"/metrs.php?id=70&amp;type=biogr\" class=\"redhr1\">Біографія</a> |\n<a href=\"/metrs.php?id=70&amp;type=critiques\" class=\"redhr1\">Критика</a>\n\n<h4>\"Цей хміль, що б’є незрозуміло звідки...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЦей &nbsp;хміль, &nbsp;що &nbsp;б’є &nbsp;незрозуміло &nbsp;звідки,<br>\nця &nbsp;брага, &nbsp;що &nbsp;легені &nbsp;розпира,<br>\nцей &nbsp;дух &nbsp;тепла, &nbsp;в &nbsp;якім &nbsp;прообраз &nbsp;квітки,<br>\nцей &nbsp;сміх &nbsp;тії, &nbsp;що &nbsp;створена &nbsp;з &nbsp;ребра,<br>\nмана &nbsp;очей, &nbsp;дрібне &nbsp;тремтіння &nbsp;плоті<br>\nпід &nbsp;наляганням &nbsp;владної &nbsp;руки,<br>\nцей &nbsp;день &nbsp;у &nbsp;візантійській &nbsp;позолоті,<br>\nцей &nbsp;хтивий &nbsp;вигин &nbsp;талії &nbsp;ріки, &nbsp;–<br>\nне &nbsp;являть, &nbsp;ні, &nbsp;укритому &nbsp;снігами,<br>\nтого, &nbsp;що &nbsp;дозріває &nbsp;в &nbsp;глибині,<br>\nв &nbsp;плавильні &nbsp;надр,<br>\nде &nbsp;шифр &nbsp;до &nbsp;криптограми<br>\nі &nbsp;ключ &nbsp;до &nbsp;брами &nbsp;сховані &nbsp;на &nbsp;дні.<br>\n<br>\nВін &nbsp;слухає,<br>\nусе &nbsp;це &nbsp;розуміє,<br>\nвін &nbsp;розрізняє &nbsp;з &nbsp;багатьох &nbsp;ознак<br>\nзвук &nbsp;флейти &nbsp;Моцарта,<br>\nале &nbsp;не &nbsp;вміє<br>\nкрило &nbsp;підняти &nbsp;в &nbsp;небо &nbsp;неборак.<br>\n<br>\nПіймав &nbsp;жучка. &nbsp;Тримає &nbsp;на &nbsp;долоньці:<br>\nне &nbsp;страшно &nbsp;тут, &nbsp;де &nbsp;ще &nbsp;крупа &nbsp;юги?<br>\nСам, &nbsp;як &nbsp;Ельбрус.<br>\nНе &nbsp;розтопити &nbsp;сонцю<br>\nйого &nbsp;важкі &nbsp;нетанучі &nbsp;сніги.<br>\n<br>\n\n\n\n<br><br>\n"
}