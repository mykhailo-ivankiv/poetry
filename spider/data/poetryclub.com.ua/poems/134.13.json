{
  "author": "Світличний Іван",
  "name": "ПОЗАЯК",
  "link": "metrs_poem.php?poem=308",
  "html": "\n<h4></h4>\n\n<a href=\"/metrs.php?id=45&amp;type=tvorch\" class=\"redhr1\">Творчість</a> |\n<a href=\"/metrs.php?id=45&amp;type=biogr\" class=\"redhr1\">Біографія</a> |\n<a href=\"/metrs.php?id=45&amp;type=critiques\" class=\"redhr1\">Критика</a>\n\n<h4>ПОЗАЯК</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПозаяк &nbsp;світає, &nbsp;позаяк &nbsp;весна &nbsp;вже &nbsp;<br>\nІ &nbsp;перуни &nbsp;ходять &nbsp;в &nbsp;молодих &nbsp;громах, &nbsp;<br>\nПозаяк &nbsp;струмить &nbsp;озон &nbsp;і &nbsp;хміль &nbsp;наснажень, &nbsp;<br>\nГрає &nbsp;посполите &nbsp;рушення &nbsp;сурма, &nbsp;-<br>\n<br>\nГеть &nbsp;оспалу &nbsp;лінь &nbsp;і &nbsp;випещену &nbsp;схиму, &nbsp;<br>\nЛогіку &nbsp;залізну &nbsp;і &nbsp;чавунний &nbsp;глузд! &nbsp;<br>\nГеть &nbsp;пиху &nbsp;індичку, &nbsp;святобожність &nbsp;стриму, &nbsp;<br>\nГамлетизм &nbsp;рефлексій &nbsp;і &nbsp;драглі &nbsp;медуз!<br>\n &nbsp;<br>\nГеть &nbsp;хандру &nbsp;гугняву &nbsp;і &nbsp;бадьор &nbsp;остеклий, &nbsp;<br>\nДиктатуру &nbsp;страху &nbsp;і &nbsp;страхи &nbsp;тривог! &nbsp;<br>\nДихати &nbsp;- &nbsp;так &nbsp;легко! &nbsp;Видно &nbsp;- &nbsp;так &nbsp;далеко! &nbsp;<br>\nДень &nbsp;дзвенить, &nbsp;мов &nbsp;арфа.<br>\nХто &nbsp;ти &nbsp;- &nbsp;смертний? &nbsp;Бог?<br>\n<br>\nСей &nbsp;головокрут! &nbsp;Круте &nbsp;шаленство &nbsp;нервів!<br>\nДикий &nbsp;вибрик &nbsp;серця &nbsp;і &nbsp;крові &nbsp;азарт!<br>\nОргія &nbsp;єства, &nbsp;де &nbsp;балом &nbsp;правлять &nbsp;перві.<br>\nВсе &nbsp;- &nbsp;в &nbsp;екстазі &nbsp;вибуху. &nbsp;Мить &nbsp;- &nbsp;і &nbsp;гримне &nbsp;старт.<br>\n<br>\nМить &nbsp;прекрасна, &nbsp;Боже.<br>\nВстань, &nbsp;воскресни, &nbsp;Фаусте. &nbsp;<br>\nМить &nbsp;- &nbsp;високовольтний &nbsp;спалах. &nbsp;Мить &nbsp;- &nbsp;снага. &nbsp;<br>\nХай &nbsp;вона &nbsp;святиться, &nbsp;хай &nbsp;розбризне &nbsp;парості &nbsp;<br>\nІ &nbsp;богує &nbsp;вічністю. &nbsp;Вічність &nbsp;- &nbsp;їй &nbsp;слуга.<br>\n<br>\nЗвідки &nbsp;він, &nbsp;цей &nbsp;безум? &nbsp;цей &nbsp;телячий &nbsp;захват? &nbsp;<br>\nАле, &nbsp;може, &nbsp;можна &nbsp;й &nbsp;так? &nbsp;І &nbsp;- &nbsp;треба &nbsp;так? &nbsp;<br>\nЦе &nbsp;життя &nbsp;взахлин, &nbsp;життя &nbsp;на &nbsp;полап, &nbsp;запах, &nbsp;<br>\nЦей &nbsp;язичний &nbsp;одур, &nbsp;божевілля &nbsp;всмак!<br>\n<br>\nМоже, &nbsp;це &nbsp;тому, &nbsp;що &nbsp;Ти &nbsp;приснилась &nbsp;знову? &nbsp;<br>\nЯк &nbsp;колись &nbsp;- &nbsp;хмеленно, &nbsp;явна &nbsp;- &nbsp;як &nbsp;давно. &nbsp;<br>\nІ &nbsp;летять &nbsp;шкереберть &nbsp;світ &nbsp;і &nbsp;всі &nbsp;основи... &nbsp;<br>\nМоже... &nbsp;Але, &nbsp;може, &nbsp;Ти &nbsp;і &nbsp;Світ &nbsp;- &nbsp;одно?<br>\n<br>\nЗначить, &nbsp;це &nbsp;було &nbsp;вже? &nbsp;То &nbsp;з &nbsp;якої &nbsp;речі &nbsp;- &nbsp;<br>\nНевтоленний &nbsp;подив, &nbsp;оглашенний &nbsp;сміх? &nbsp;<br>\nДоля? &nbsp;Що &nbsp;за &nbsp;глупство, &nbsp;химородства &nbsp;втечі. &nbsp;<br>\nДоля? &nbsp;Хай... &nbsp;Та &nbsp;ми &nbsp;її &nbsp;вибрали &nbsp;самі.<br>\n<br>\nДоля &nbsp;- &nbsp;не &nbsp;прокляття &nbsp;і &nbsp;не &nbsp;милість &nbsp;Божа. &nbsp;<br>\nДоля &nbsp;- &nbsp;ми &nbsp;самі &nbsp;у &nbsp;високосний &nbsp;час. &nbsp;<br>\nІ &nbsp;буває &nbsp;ж &nbsp;так: &nbsp;моя &nbsp;- &nbsp;на &nbsp;Тебе &nbsp;схожа, &nbsp;<br>\nВикапана &nbsp;Ти. &nbsp;У &nbsp;профіль, &nbsp;та &nbsp;й &nbsp;у &nbsp;фас.<br>\n<br>\nНе &nbsp;казав: &nbsp;богиня. &nbsp;Не &nbsp;скажу &nbsp;- &nbsp;царівна. &nbsp;<br>\nЩо &nbsp;словесна &nbsp;патока? &nbsp;Досить &nbsp;і &nbsp;того:<br>\nТи &nbsp;світилась &nbsp;чисто. &nbsp;Ти &nbsp;горіла &nbsp;рівно, &nbsp;<br>\nНе &nbsp;чадів &nbsp;домашнім &nbsp;вогнищем &nbsp;вогонь.<br>\n<br>\nШлях &nbsp;- &nbsp;крутий, &nbsp;грудастий, &nbsp;та &nbsp;- &nbsp;не &nbsp;на &nbsp;Голгофу &nbsp;<br>\nСкарги &nbsp;- &nbsp;жанр &nbsp;сонливих. &nbsp;Не &nbsp;люблю &nbsp;ридань. &nbsp;<br>\nШлях &nbsp;- &nbsp;тернистий? &nbsp;Добре!<br>\nХрест?І &nbsp;- &nbsp;слава &nbsp;Богу! &nbsp;<br>\nЯ &nbsp;з &nbsp;своїх &nbsp;плечей &nbsp;на &nbsp;ваші &nbsp;не &nbsp;віддам.<br>\n<br>\nЖити &nbsp;не &nbsp;для &nbsp;свята &nbsp;і &nbsp;помпез &nbsp;параду, &nbsp;<br>\nУ &nbsp;мільйонних &nbsp;митях &nbsp;жити, &nbsp;як &nbsp;в &nbsp;одній. &nbsp;<br>\nПити, &nbsp;як &nbsp;бальзам, &nbsp;терпку, &nbsp;первинну &nbsp;правду &nbsp;<br>\nІ &nbsp;вростати &nbsp;цупко &nbsp;в &nbsp;сухожилля &nbsp;днів.<br>\n<br>\nБудні &nbsp;- &nbsp;високосні. &nbsp;Кожен &nbsp;день &nbsp;- &nbsp;Великдень. &nbsp;<br>\nВсе &nbsp;життя &nbsp;- &nbsp;кантата, &nbsp;все &nbsp;- &nbsp;органний &nbsp;Бах. &nbsp;<br>\nХай &nbsp;зануда &nbsp;скиглить, &nbsp;квилить &nbsp;злидень &nbsp;- &nbsp;<br>\nЇм &nbsp;верховна &nbsp;музика &nbsp;сфер &nbsp;не &nbsp;по &nbsp;зубах.<br>\n<br>\nЖити &nbsp;без &nbsp;чернеток, &nbsp;первозданням &nbsp;проби, &nbsp;<br>\nОсяянням &nbsp;криці, &nbsp;вглибленої &nbsp;в &nbsp;гарт. &nbsp;<br>\nЖити &nbsp;часом &nbsp;трудно, &nbsp;але &nbsp;як &nbsp;же &nbsp;добре! &nbsp;<br>\nЖити &nbsp;- &nbsp;я &nbsp;скажу &nbsp;вам &nbsp;достеменно &nbsp;- &nbsp;варт.<br>\n<br>\nЖити &nbsp;безоглядно: &nbsp;хто &nbsp;де, &nbsp;що &nbsp;де &nbsp;скаже? &nbsp;<br>\nЖити &nbsp;у &nbsp;нестямі &nbsp;максим &nbsp;- &nbsp;і &nbsp;тоді... &nbsp;Доля? &nbsp;<br>\nХай &nbsp;і &nbsp;доля. &nbsp;Та &nbsp;вона &nbsp;така &nbsp;вже... &nbsp;<br>\nТи &nbsp;готова? &nbsp;Браво! &nbsp;Я &nbsp;- &nbsp;також. &nbsp;Ходім.<br>\n<br>\nПідем &nbsp;разом &nbsp;двоє. &nbsp;Навіть &nbsp;як &nbsp;немає &nbsp;<br>\nПоруч &nbsp;ні &nbsp;душі. &nbsp;А &nbsp;як &nbsp;впаде &nbsp;один, &nbsp;<br>\nТи &nbsp;не &nbsp;зупиняйся. &nbsp;Шлях &nbsp;кінця &nbsp;не &nbsp;має. &nbsp;<br>\nДоки &nbsp;ноги &nbsp;носять, &nbsp;Ти &nbsp;за &nbsp;двох &nbsp;іди.<br>\n<br>\n\n\n\n<br><br>\n"
}