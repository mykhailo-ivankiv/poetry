{
  "author": "Драч Іван",
  "name": "БАЛАДА ПРО ГЕНИ",
  "link": "metrs_poem.php?poem=17076",
  "html": "\n<h4></h4>\n\n<a href=\"/metrs.php?id=20&amp;type=tvorch\" class=\"redhr1\">Творчість</a> |\n<a href=\"/metrs.php?id=20&amp;type=biogr\" class=\"redhr1\">Біографія</a> |\n<a href=\"/metrs.php?id=20&amp;type=critiques\" class=\"redhr1\">Критика</a>\n\n<h4>БАЛАДА ПРО ГЕНИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nГен &nbsp;карих &nbsp;очей &nbsp;домінує &nbsp;<br>\nнад &nbsp;геном &nbsp;блакитних.<br>\nЯ &nbsp;підіймаю &nbsp;вогонь &nbsp;на &nbsp;руках, &nbsp;<br>\nРудоволосу &nbsp;мою &nbsp;завію, &nbsp;<br>\nКоса &nbsp;її &nbsp;пишна, &nbsp;лоскітно-гірка, &nbsp;<br>\nКарість &nbsp;очей &nbsp;завіює. &nbsp;<br>\nЯ &nbsp;в &nbsp;заметілі &nbsp;шалу &nbsp;стою, &nbsp;<br>\nВсотаний &nbsp;в &nbsp;сіті &nbsp;всоте. &nbsp;<br>\nПитаю &nbsp;губами &nbsp;згубу &nbsp;свою: &nbsp;<br>\n\"Згубонько, &nbsp;звідки &nbsp;ти, &nbsp;хто &nbsp;ти?\" &nbsp;<br>\nПитаю &nbsp;її, &nbsp;карооку &nbsp;й &nbsp;руду, &nbsp;<br>\nМодернову &nbsp;красуню &nbsp;достоту, &nbsp;<br>\nАнтикварне &nbsp;доскіпуюсь &nbsp;на &nbsp;біду: &nbsp;<br>\n\"Зрадонько, &nbsp;звідки &nbsp;ти, &nbsp;хто &nbsp;ти?\" &nbsp;<br>\nКатую &nbsp;питанням &nbsp;губи &nbsp;її &nbsp;— &nbsp;<br>\nГуби &nbsp;пекуче &nbsp;стоять &nbsp;навпроти, &nbsp;<br>\nРаюю &nbsp;в &nbsp;любові &nbsp;серед &nbsp;руїн, &nbsp;<br>\nПитаю &nbsp;на &nbsp;доторк, &nbsp;на &nbsp;дотик. &nbsp;<br>\n\"Біологине, &nbsp;богине, &nbsp;твій &nbsp;код, &nbsp;<br>\nХромосомні &nbsp;твої &nbsp;турботи.\" &nbsp;<br>\nТа &nbsp;мовчить &nbsp;твій &nbsp;солоний &nbsp;рот, &nbsp;<br>\nТвій &nbsp;гарячий &nbsp;скептичний &nbsp;ротик: &nbsp;<br>\n\"Смертонько, &nbsp;хто &nbsp;ти?\" &nbsp;<br>\nТільки &nbsp;дим &nbsp;над &nbsp;бровою &nbsp;<br>\nЗ &nbsp;рудого &nbsp;завою. &nbsp;<br>\n<br>\nII<br>\nХто &nbsp;я? &nbsp;Ти &nbsp;питаєш, &nbsp;хто &nbsp;я?<br>\nНімці &nbsp;з &nbsp;Тетієва &nbsp;на &nbsp;Бугаївку &nbsp;відступали, &nbsp;мама &nbsp;пішла &nbsp;за &nbsp;посльодом &nbsp;до &nbsp;польової &nbsp;комори, &nbsp;набрала &nbsp;півклумака, &nbsp;зайшло &nbsp;троє, &nbsp;потім &nbsp;ще &nbsp;четверо, &nbsp;мати &nbsp;бігала &nbsp;по &nbsp;зерні, &nbsp;послід &nbsp;набирався &nbsp;в &nbsp;чоботи, &nbsp;вона &nbsp;їх &nbsp;скинула &nbsp;— &nbsp;і &nbsp;босоніж, &nbsp;її &nbsp;в &nbsp;закуті &nbsp;зловили, &nbsp;заголили &nbsp;і &nbsp;зачали &nbsp;там &nbsp;мене &nbsp;на &nbsp;посльоді, &nbsp;в &nbsp;польовій &nbsp;коморі &nbsp;за &nbsp;коловоротом, &nbsp;в &nbsp;тій, &nbsp;що &nbsp;покрита &nbsp;церковною &nbsp;бляхою. &nbsp;Всі &nbsp;семеро &nbsp;були &nbsp;рудоволосі, &nbsp;а &nbsp;мама &nbsp;— &nbsp;чорнушка &nbsp;кароока, &nbsp;всі &nbsp;так &nbsp;стужилися &nbsp;за &nbsp;запахом &nbsp;жіночого &nbsp;любовного &nbsp;поту &nbsp;— &nbsp;оті &nbsp;семеро &nbsp;моїх &nbsp;татусів &nbsp;з &nbsp;баварським &nbsp;ластовинням &nbsp;на &nbsp;виду, &nbsp;а &nbsp;мама &nbsp;— &nbsp;чорнушка &nbsp;кароока: &nbsp;обніми &nbsp;мене, &nbsp;рідний, &nbsp;вицілуй &nbsp;з &nbsp;мене &nbsp;пам'ять &nbsp;мою. &nbsp;Мати &nbsp;траву &nbsp;материнку &nbsp;пила, &nbsp;щоб &nbsp;мене &nbsp;скинути, &nbsp;тяжкі &nbsp;тлумаки &nbsp;носила, &nbsp;та &nbsp;живіт &nbsp;тільки &nbsp;круглішав &nbsp;— &nbsp;я &nbsp;скажена &nbsp;була &nbsp;і &nbsp;вперта, &nbsp;хотіла &nbsp;діждатися &nbsp;свого &nbsp;батька, &nbsp;чи &nbsp;то &nbsp;вітчима. &nbsp;І &nbsp;приїхав &nbsp;він, &nbsp;однорукий, &nbsp;з &nbsp;війни, &nbsp;з &nbsp;Бреслау, &nbsp;бив &nbsp;чобітьми &nbsp;в &nbsp;живіт &nbsp;свою &nbsp;гулящу &nbsp;курву &nbsp;— &nbsp;я &nbsp;в &nbsp;маминому &nbsp;лоні &nbsp;лікотками &nbsp;затулялась. &nbsp;Хто &nbsp;я, &nbsp;ти &nbsp;питаєш, &nbsp;хто &nbsp;я?<br>\nОдійшов &nbsp;мій &nbsp;вітчим &nbsp;Гордій, &nbsp;<br>\nОхолов &nbsp;трохи, &nbsp;витер &nbsp;піт, &nbsp;<br>\nВзяв &nbsp;на &nbsp;віз &nbsp;мою &nbsp;матір &nbsp;тоді &nbsp;— &nbsp;<br>\nМала &nbsp;я &nbsp;появитись &nbsp;на &nbsp;світ. &nbsp;<br>\nХльоснув &nbsp;віжками &nbsp;сірих &nbsp;кляч, &nbsp;<br>\nВйокнув &nbsp;хижо &nbsp;з &nbsp;туги &nbsp;грудей &nbsp;<br>\nІ &nbsp;рвонув, &nbsp;хоч &nbsp;ти &nbsp;сядь &nbsp;та &nbsp;плач, &nbsp;<br>\nУ &nbsp;лікарню &nbsp;крізь &nbsp;осуд &nbsp;людей.<br>\nХто &nbsp;я? &nbsp;Ти &nbsp;допитуєшся, &nbsp;хто &nbsp;я? &nbsp;В &nbsp;нас &nbsp;такі &nbsp;бакаї &nbsp;на &nbsp;дорогах, &nbsp;такі &nbsp;вибоїни, &nbsp;ніякі &nbsp;подушки &nbsp;мамі &nbsp;не &nbsp;помогли &nbsp;— &nbsp;вона &nbsp;ось-ось &nbsp;вже &nbsp;розродиться, &nbsp;так &nbsp;батько &nbsp;гнав &nbsp;коней &nbsp;до &nbsp;містечка &nbsp;— &nbsp;хоч &nbsp;би &nbsp;кушарку, &nbsp;хоч &nbsp;би &nbsp;бабу-повитуху, &nbsp;та &nbsp;тільки &nbsp;стерні &nbsp;кружалом &nbsp;ходили &nbsp;мамі &nbsp;перед &nbsp;очима. &nbsp;Ось &nbsp;вже &nbsp;і &nbsp;залізнична &nbsp;колія, &nbsp;батько &nbsp;ошалів &nbsp;— &nbsp;поставив &nbsp;воза &nbsp;на &nbsp;шпалах &nbsp;перед &nbsp;поїздом &nbsp;і &nbsp;пужалном &nbsp;спиняв &nbsp;його &nbsp;— &nbsp;так &nbsp;мама &nbsp;розповідає. &nbsp;Вона &nbsp;і &nbsp;досі &nbsp;не &nbsp;певна, &nbsp;чи &nbsp;батько &nbsp;думав &nbsp;про &nbsp;те, &nbsp;що &nbsp;сталося &nbsp;потім, &nbsp;чи &nbsp;просто &nbsp;хотів &nbsp;покінчити &nbsp;з &nbsp;усім &nbsp;своїм &nbsp;собачим &nbsp;горем &nbsp;одним &nbsp;чоловічим &nbsp;махом, &nbsp;обніми &nbsp;мене, &nbsp;рідний, &nbsp;випий &nbsp;з &nbsp;мене &nbsp;пам'ять &nbsp;мою &nbsp;й &nbsp;не &nbsp;мою.<br>\nПоїзд &nbsp;став. &nbsp;Матюкавсь &nbsp;машиніст. &nbsp;<br>\nЙшли &nbsp;в &nbsp;портупеях &nbsp;— &nbsp;гравій &nbsp;скрипів. &nbsp;<br>\nБатько &nbsp;на &nbsp;возі &nbsp;на &nbsp;повен &nbsp;зріст: &nbsp;<br>\n\"Баба &nbsp;родить\", &nbsp;— &nbsp;до &nbsp;них &nbsp;захрипів. &nbsp;<br>\nСипонули &nbsp;з &nbsp;вагонів &nbsp;шквалом &nbsp;бійці &nbsp;<br>\nВ &nbsp;бинтах, &nbsp;без &nbsp;бинтів, &nbsp;чуби &nbsp;й &nbsp;голомозі, &nbsp;<br>\nУ &nbsp;кожного &nbsp;лють &nbsp;горить &nbsp;в &nbsp;кулаці, &nbsp;<br>\nТаж &nbsp;боєць &nbsp;однорукий &nbsp;стоїть &nbsp;на &nbsp;возі. &nbsp;<br>\n\"Баба &nbsp;родить\", &nbsp;— &nbsp;плаче &nbsp;й &nbsp;кричить, &nbsp;<br>\nПужалном &nbsp;сиву &nbsp;сльозу &nbsp;знімає. &nbsp;<br>\nДемобілізований &nbsp;натовп &nbsp;мовчить, &nbsp;<br>\nБаба &nbsp;на &nbsp;возі &nbsp;у &nbsp;муках &nbsp;мається. &nbsp;<br>\nПрорвало &nbsp;нарешті &nbsp;— &nbsp;лікар &nbsp;вже &nbsp;тут. &nbsp;<br>\nБіжать &nbsp;санітари &nbsp;— &nbsp;білі &nbsp;халати. &nbsp;<br>\nНайзвичайнісінька &nbsp;з &nbsp;мирних &nbsp;скрут &nbsp;— &nbsp;<br>\nРегочуть &nbsp;і &nbsp;плачуть &nbsp;мирні &nbsp;солдати. &nbsp;<br>\n\"Баба &nbsp;родить\", &nbsp;— &nbsp;поїзд &nbsp;увесь &nbsp;<br>\nЗахлинається &nbsp;притьмом &nbsp;пригодою. &nbsp;<br>\nІ &nbsp;хрумкають &nbsp;коні &nbsp;мирний &nbsp;овес &nbsp;<br>\nЗ &nbsp;лагідною &nbsp;погордою.<br>\nХто &nbsp;я? &nbsp;Ти &nbsp;допитуєшся, &nbsp;хто &nbsp;я?<br>\nІ &nbsp;коли &nbsp;я &nbsp;з'явилась &nbsp;на &nbsp;світ, &nbsp;батька &nbsp;Гордія &nbsp;фронтовики &nbsp;кидали &nbsp;вгору &nbsp;і &nbsp;знову &nbsp;ловили &nbsp;в &nbsp;руки, &nbsp;підкидали &nbsp;і &nbsp;ловили, &nbsp;вітали, &nbsp;а &nbsp;він &nbsp;і &nbsp;ридав, &nbsp;і &nbsp;кусався, &nbsp;і &nbsp;сміявся &nbsp;з &nbsp;розпуки, &nbsp;а &nbsp;мати &nbsp;блаженна &nbsp;була &nbsp;і &nbsp;насторожена, &nbsp;а &nbsp;коні &nbsp;рвонули &nbsp;од &nbsp;рику &nbsp;паровоза, &nbsp;і &nbsp;коли &nbsp;зник &nbsp;отой &nbsp;поїзд &nbsp;за &nbsp;обрієм &nbsp;і &nbsp;помахав &nbsp;мені &nbsp;білою &nbsp;хустиною, &nbsp;— &nbsp;я &nbsp;вже &nbsp;отоді &nbsp;в &nbsp;сповиточку &nbsp;добре &nbsp;знала, &nbsp;що &nbsp;отой &nbsp;поїзд &nbsp;— &nbsp;це &nbsp;мій &nbsp;хрещений &nbsp;батько. &nbsp;А &nbsp;вітчим &nbsp;Гордій, &nbsp;то &nbsp;купував &nbsp;мені &nbsp;блакитні &nbsp;кісники, &nbsp;то &nbsp;бив &nbsp;мене &nbsp;п'яними &nbsp;кулаками, &nbsp;аж &nbsp;поки &nbsp;я &nbsp;не &nbsp;втекла &nbsp;голісінька &nbsp;в &nbsp;технікум. &nbsp;Хто &nbsp;я? &nbsp;Ти &nbsp;питаєш, &nbsp;хто &nbsp;я? &nbsp;Не &nbsp;питай &nbsp;— &nbsp;обніми &nbsp;мене.<br>\nIII<br>\nІ &nbsp;коли &nbsp;ти &nbsp;заснеш &nbsp;на &nbsp;руці, &nbsp;<br>\nЯ &nbsp;здригаюсь &nbsp;з &nbsp;твого &nbsp;лебедіння: &nbsp;<br>\nЛебедіє &nbsp;сльоза &nbsp;по &nbsp;щоці &nbsp;<br>\nВ &nbsp;чорен &nbsp;смуток &nbsp;свого &nbsp;коріння, &nbsp;<br>\nРудіє &nbsp;руда &nbsp;голова, &nbsp;<br>\nЛебедіє &nbsp;чужі &nbsp;слова, &nbsp;<br>\nКрізь &nbsp;закоханий &nbsp;теплий &nbsp;сміх &nbsp;<br>\nЛебедіє &nbsp;заснулий &nbsp;гріх, &nbsp;<br>\nЛибонь, &nbsp;має &nbsp;на &nbsp;це &nbsp;права, &nbsp;<br>\nЛебедіє &nbsp;свої &nbsp;слова: &nbsp;<br>\n\"Ich &nbsp;liebe &nbsp;dich! &nbsp;Ich &nbsp;liebe &nbsp;dich!\"1 &nbsp;<br>\nЛебідонько.<br>\n1) &nbsp;Я &nbsp;люблю &nbsp;тебе! &nbsp;Я &nbsp;люблю &nbsp;тебе! &nbsp;(Нім.). &nbsp;<br>\n\n\n\n<br><br>\n"
}