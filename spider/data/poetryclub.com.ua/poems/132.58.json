{
  "author": "Павличко Дмитро",
  "name": "ІЗ ЧЕЧНІ ПРИХОДЯТЬ ДОМОВИНИ",
  "link": "metrs_poem.php?poem=2184",
  "html": "\n<h4></h4>\n\n<a href=\"/metrs.php?id=37&amp;type=tvorch\" class=\"redhr1\">Творчість</a> |\n<a href=\"/metrs.php?id=37&amp;type=biogr\" class=\"redhr1\">Біографія</a> |\n<a href=\"/metrs.php?id=37&amp;type=critiques\" class=\"redhr1\">Критика</a>\n\n<h4>ІЗ ЧЕЧНІ ПРИХОДЯТЬ ДОМОВИНИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nІз &nbsp;Чечні &nbsp;приходять &nbsp;домовини &nbsp;— &nbsp;<br>\nДіти &nbsp;України, &nbsp;як &nbsp;вуглини, &nbsp;<br>\nВгорнуті &nbsp;в &nbsp;російську &nbsp;корогву. &nbsp;<br>\nПлачте, &nbsp;матері, &nbsp;й &nbsp;копайте &nbsp;ями, &nbsp;<br>\nІ &nbsp;хрести &nbsp;поставте &nbsp;над &nbsp;синами, &nbsp;<br>\nЩо &nbsp;пішли &nbsp;вмирати &nbsp;за &nbsp;Москву. &nbsp;<br>\n<br>\nЦе &nbsp;за &nbsp;те &nbsp;нам &nbsp;кара &nbsp;із &nbsp;ганьбою, &nbsp;<br>\nЩо &nbsp;не &nbsp;стали &nbsp;ми &nbsp;самі &nbsp;собою, &nbsp;<br>\nЩо &nbsp;в &nbsp;законі &nbsp;ницого &nbsp;хахла &nbsp;— &nbsp;<br>\nНа &nbsp;кривавій &nbsp;службі &nbsp;в &nbsp;свого &nbsp;ката &nbsp;— &nbsp;<br>\nЖивемо &nbsp;і &nbsp;гинем, &nbsp;як &nbsp;бидлята, &nbsp;<br>\nПрагнучи &nbsp;лиш &nbsp;їдла &nbsp;й &nbsp;барахла! &nbsp;<br>\n<br>\nЦе &nbsp;за &nbsp;те &nbsp;нам &nbsp;кара, &nbsp;що &nbsp;Вітчизну &nbsp;<br>\nМи &nbsp;приймали, &nbsp;наче &nbsp;даровизну &nbsp;— &nbsp;<br>\nПерстень &nbsp;із &nbsp;вельможної &nbsp;руки, &nbsp;<br>\nЩо &nbsp;світили &nbsp;нам &nbsp;чужі &nbsp;клейноди, &nbsp;<br>\nІ &nbsp;за &nbsp;них, &nbsp;а &nbsp;не &nbsp;за &nbsp;світ &nbsp;свободи, &nbsp;<br>\nБились &nbsp;ми, &nbsp;захланні &nbsp;жебраки. &nbsp;<br>\n<br>\nТриста &nbsp;літ &nbsp;із &nbsp;нас &nbsp;виймали &nbsp;душі &nbsp;<br>\nІ &nbsp;гетьманів &nbsp;брали &nbsp;на &nbsp;катуші, &nbsp;<br>\nЖерла &nbsp;нас &nbsp;імперії &nbsp;вошва, &nbsp;<br>\nІ &nbsp;за &nbsp;те, &nbsp;що &nbsp;стали &nbsp;ми &nbsp;рабами, &nbsp;<br>\nВіддали &nbsp;душі &nbsp;собори &nbsp;й &nbsp;храми, &nbsp;<br>\nПлатить &nbsp;домовинами &nbsp;Москва. &nbsp;<br>\n<br>\nДобре &nbsp;платить, &nbsp;бо &nbsp;й &nbsp;цього &nbsp;не &nbsp;варті &nbsp;<br>\nСлуги, &nbsp;що &nbsp;в &nbsp;андріївськім &nbsp;штандарті, &nbsp;<br>\nУ &nbsp;кривавім &nbsp;попелі &nbsp;Чечні &nbsp;<br>\nЗ &nbsp;чорного &nbsp;розбою, &nbsp;із &nbsp;погрому &nbsp;<br>\nПовернулись &nbsp;крадькома &nbsp;додому, &nbsp;<br>\nДо &nbsp;навік &nbsp;забутої &nbsp;рідні. &nbsp;<br>\n<br>\nПлачте, &nbsp;матері, &nbsp;й &nbsp;копайте &nbsp;ями, &nbsp;<br>\nІ &nbsp;хрести &nbsp;поставте &nbsp;над &nbsp;синами, &nbsp;<br>\nЩо &nbsp;пішли &nbsp;вмирати &nbsp;за &nbsp;Москву, &nbsp;<br>\nЗа &nbsp;тупого, &nbsp;п’яного &nbsp;вандала, &nbsp;<br>\nІ &nbsp;моліться, &nbsp;щоб &nbsp;не &nbsp;викидала &nbsp;<br>\nЇх &nbsp;земля &nbsp;в &nbsp;опівніч &nbsp;грозову. &nbsp;<br>\n<br>\nДжерело: &nbsp;Бібліотека &nbsp;Української &nbsp;поезії.\n\n\n<br><br>\n"
}