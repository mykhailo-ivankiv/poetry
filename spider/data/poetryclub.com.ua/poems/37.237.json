{
  "author": "Шевченко Тарас",
  "name": "Чернець",
  "link": "metrs_poem.php?poem=591",
  "html": "\n<h4></h4>\n\n<a href=\"/metrs.php?id=99&amp;type=tvorch\" class=\"redhr1\">Творчість</a> |\n<a href=\"/metrs.php?id=99&amp;type=biogr\" class=\"redhr1\">Біографія</a> |\n<a href=\"/metrs.php?id=99&amp;type=critiques\" class=\"redhr1\">Критика</a>\n\n<h4>Чернець</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nУ &nbsp;Києві &nbsp;на &nbsp;Подолі &nbsp;<br>\nБуло &nbsp;колись... &nbsp;і &nbsp;ніколи &nbsp;<br>\nНе &nbsp;вернеться, &nbsp;що &nbsp;діялось, &nbsp;<br>\nНе &nbsp;вернеться &nbsp;сподіване, &nbsp;<br>\nНе &nbsp;вернеться... &nbsp;А &nbsp;я, &nbsp;брате, &nbsp;<br>\nТаки &nbsp;буду &nbsp;сподіватись, &nbsp;<br>\nТаки &nbsp;буду &nbsp;виглядати, &nbsp;<br>\nЖалю &nbsp;серцю &nbsp;завдавати. &nbsp;<br>\n<br>\nУ &nbsp;Києві &nbsp;на &nbsp;Подолі &nbsp;<br>\nБратерськая &nbsp;наша &nbsp;воля &nbsp;<br>\nБез &nbsp;холопа &nbsp;і &nbsp;без &nbsp;пана &nbsp;<br>\nСама &nbsp;собі &nbsp;у &nbsp;жупані &nbsp;<br>\nРозвернулася &nbsp;весела, &nbsp;<br>\nОксамитом &nbsp;шляхи &nbsp;стеле, &nbsp;<br>\nА &nbsp;єдвабном &nbsp;застилає &nbsp;<br>\nІ &nbsp;нікому &nbsp;не &nbsp;звертає. &nbsp;<br>\n<br>\nУ &nbsp;Києві &nbsp;на &nbsp;Подолі &nbsp;<br>\nКозаки &nbsp;гуляють. &nbsp;<br>\nЯк &nbsp;ту &nbsp;воду, &nbsp;цебром-відром &nbsp;<br>\nВино &nbsp;розливають. &nbsp;<br>\nЛьохи, &nbsp;шинки &nbsp;з &nbsp;шинкарками, &nbsp;<br>\nЗ &nbsp;винами, &nbsp;медами &nbsp;<br>\nЗакупили &nbsp;запорожці &nbsp;<br>\nТа &nbsp;й &nbsp;тнуть &nbsp;коряками! &nbsp;<br>\nА &nbsp;музика &nbsp;реве, &nbsp;грає, &nbsp;<br>\nЛюдей &nbsp;звеселяє. &nbsp;<br>\nА &nbsp;із &nbsp;Братства &nbsp;те &nbsp;бурсацтво &nbsp;<br>\nМовчки &nbsp;виглядає. &nbsp;<br>\nНема &nbsp;голій &nbsp;школі &nbsp;волі, &nbsp;<br>\nА &nbsp;то &nbsp;б &nbsp;догодила... &nbsp;<br>\nКого &nbsp;ж &nbsp;то &nbsp;там &nbsp;з &nbsp;музикою &nbsp;<br>\nЛюде &nbsp;обступили? &nbsp;<br>\n<br>\nВ &nbsp;червоних &nbsp;штанях &nbsp;оксамитних &nbsp;<br>\nМатнею &nbsp;улицю &nbsp;мете, &nbsp;<br>\nІде &nbsp;козак. &nbsp;«Ох, &nbsp;літа! &nbsp;літа! &nbsp;<br>\nЩо &nbsp;ви &nbsp;творите?» &nbsp;На &nbsp;тотеж &nbsp;<br>\nСтарий &nbsp;ударив &nbsp;в &nbsp;закаблуки, &nbsp;<br>\nАж &nbsp;встала &nbsp;курява! &nbsp;Отак! &nbsp;<br>\nТа &nbsp;ще &nbsp;й &nbsp;приспівує &nbsp;козак: &nbsp;<br>\n«По &nbsp;дорозі &nbsp;рак, &nbsp;рак, &nbsp;<br>\nНехай &nbsp;буде &nbsp;так, &nbsp;так. &nbsp;<br>\nЯкби-таки &nbsp;молодиці &nbsp;<br>\nПосіяти &nbsp;мак, &nbsp;мак. &nbsp;<br>\nДам &nbsp;лиха &nbsp;закаблукам, &nbsp;<br>\nДам &nbsp;лиха &nbsp;закаблам, &nbsp;<br>\nОстанеться &nbsp;й &nbsp;передам. &nbsp;<br>\nА &nbsp;вже &nbsp;ж &nbsp;тії &nbsp;закаблуки &nbsp;<br>\nНабралися &nbsp;лиха &nbsp;й &nbsp;муки! &nbsp;<br>\nДам &nbsp;лиха &nbsp;закаблукам, &nbsp;<br>\nДам &nbsp;лиха &nbsp;закаблам, &nbsp;<br>\nОстанеться &nbsp;й &nbsp;передам!» &nbsp;<br>\n<br>\nАж &nbsp;до &nbsp;Межигорського &nbsp;Спаса &nbsp;<br>\nПотанцював &nbsp;сивий. &nbsp;<br>\nА &nbsp;за &nbsp;ним &nbsp;і &nbsp;товариство, &nbsp;<br>\nІ &nbsp;ввесь &nbsp;святий &nbsp;Київ. &nbsp;<br>\nДотанцював &nbsp;аж &nbsp;до &nbsp;брами, &nbsp;<br>\nКрикнув: &nbsp;«Пугу! &nbsp;пугу! &nbsp;<br>\nПривітайте, &nbsp;святі &nbsp;ченці, &nbsp;<br>\nТовариша &nbsp;з &nbsp;Лугу!» &nbsp;<br>\nСвята &nbsp;брама &nbsp;одчинилась, &nbsp;<br>\nКозака &nbsp;впустили, &nbsp;<br>\nІ &nbsp;знов &nbsp;брама &nbsp;зачинилась, &nbsp;<br>\nНавік &nbsp;зачинилась &nbsp;<br>\nКозакові. &nbsp;Хто &nbsp;ж &nbsp;сей &nbsp;сивий &nbsp;<br>\nПопрощався &nbsp;з &nbsp;світом? &nbsp;<br>\nСемен &nbsp;Палій, &nbsp;запорожець, &nbsp;<br>\nЛихом &nbsp;не &nbsp;добитий. &nbsp;<br>\n<br>\nОй &nbsp;високо &nbsp;сонце &nbsp;сходить, &nbsp;<br>\nНизенько &nbsp;заходить. &nbsp;<br>\nВ &nbsp;довгій &nbsp;рясі &nbsp;по &nbsp;келії &nbsp;<br>\nСтарий &nbsp;чернець &nbsp;ходить. &nbsp;<br>\nІде &nbsp;чернець &nbsp;у &nbsp;Вишгород &nbsp;<br>\nНа &nbsp;Київ &nbsp;дивитись, &nbsp;<br>\nТа &nbsp;посидіть &nbsp;на &nbsp;пригорі, &nbsp;<br>\nТа &nbsp;хоч &nbsp;пожуритись. &nbsp;<br>\nІде &nbsp;чернець &nbsp;дзвонковую &nbsp;<br>\nУ &nbsp;яр &nbsp;воду &nbsp;пити &nbsp;<br>\nТа &nbsp;згадує, &nbsp;як &nbsp;то &nbsp;тяжко &nbsp;<br>\nБуло &nbsp;жити &nbsp;в &nbsp;світі. &nbsp;<br>\nІде &nbsp;чернець &nbsp;у &nbsp;келію &nbsp;<br>\nМеж &nbsp;стіни &nbsp;німії &nbsp;<br>\nТа &nbsp;згадує &nbsp;літа &nbsp;свої, &nbsp;<br>\nЛіта &nbsp;молодії. &nbsp;<br>\nБере &nbsp;письмо &nbsp;святе &nbsp;в &nbsp;руки, &nbsp;<br>\nГолосно &nbsp;читає... &nbsp;<br>\nА &nbsp;думкою &nbsp;чернець &nbsp;старий &nbsp;<br>\nДалеко &nbsp;літає. &nbsp;<br>\n<br>\nІ &nbsp;тихнуть &nbsp;божії &nbsp;слова, &nbsp;<br>\nІ &nbsp;в &nbsp;келії, &nbsp;неначе &nbsp;в &nbsp;Січі, &nbsp;<br>\nБратерство &nbsp;славне &nbsp;ожива. &nbsp;<br>\nА &nbsp;сивий &nbsp;гетьман, &nbsp;мов &nbsp;сова, &nbsp;<br>\nЧенцеві &nbsp;зазирає &nbsp;в &nbsp;вічі. &nbsp;<br>\nМузика, &nbsp;танці &nbsp;і &nbsp;Бердичів. &nbsp;<br>\nКайдани &nbsp;брязкають... &nbsp;Москва. &nbsp;<br>\nБори, &nbsp;сніги &nbsp;і &nbsp;Єнісей... &nbsp;<br>\nІ &nbsp;покотились &nbsp;із &nbsp;очей &nbsp;<br>\nНа &nbsp;рясу &nbsp;сльози... &nbsp;Бий &nbsp;поклони! &nbsp;<br>\nІ &nbsp;плоть &nbsp;старечу &nbsp;усмиряй. &nbsp;<br>\nСвяте &nbsp;писаніє &nbsp;читай, &nbsp;<br>\nЧитай, &nbsp;читай &nbsp;та &nbsp;слухай &nbsp;дзвона, &nbsp;<br>\nА &nbsp;серцеві &nbsp;не &nbsp;потурай. &nbsp;<br>\nВоно &nbsp;тебе &nbsp;в &nbsp;Сибір &nbsp;водило, &nbsp;<br>\nВоно &nbsp;тебе &nbsp;весь &nbsp;вік &nbsp;дурило. &nbsp;<br>\nПриспи &nbsp;ж &nbsp;його &nbsp;і &nbsp;занехай &nbsp;<br>\nСвою &nbsp;Борзну &nbsp;і &nbsp;Фастовщину, &nbsp;<br>\nЗагине &nbsp;все, &nbsp;ти &nbsp;сам &nbsp;загинеш. &nbsp;<br>\nІ &nbsp;не &nbsp;згадають, &nbsp;щоб &nbsp;ти &nbsp;знав... &nbsp;<br>\nІ &nbsp;старець &nbsp;тяжко &nbsp;заридав, &nbsp;<br>\nЧитать &nbsp;писаніє &nbsp;покинув, &nbsp;<br>\nХодив &nbsp;по &nbsp;келії, &nbsp;ходив, &nbsp;<br>\nА &nbsp;потім &nbsp;сів &nbsp;і &nbsp;зажурився: &nbsp;<br>\n«Для &nbsp;чого &nbsp;я &nbsp;на &nbsp;світ &nbsp;родився, &nbsp;<br>\nСвою &nbsp;Україну &nbsp;любив?» &nbsp;<br>\n<br>\nДо &nbsp;утрені &nbsp;завив &nbsp;з &nbsp;дзвіниці &nbsp;<br>\nВеликий &nbsp;дзвін. &nbsp;Чернець &nbsp;мій &nbsp;встав, &nbsp;<br>\nНадів &nbsp;клобук, &nbsp;взяв &nbsp;патерицю, &nbsp;<br>\nПерехрестився, &nbsp;чотки &nbsp;взяв... &nbsp;<br>\nІ &nbsp;за &nbsp;Україну &nbsp;молитись &nbsp;<br>\nСтарий &nbsp;чернець &nbsp;пошкандибав. &nbsp;<br>\n<br>\n[Друга &nbsp;половина &nbsp;1847, &nbsp;<br>\nОрська &nbsp;кріпость]<br>\n\n\n\n<br><br>\n"
}