{
  "author": "Тарнавський Юрій",
  "name": "11. ",
  "link": "/metrs_poem.php?poem=8483",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>11. </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nНіч,<br>\nсад,<br>\nсвітить &nbsp;місяць,<br>\nясно,<br>\nдерева<br>\nкидають &nbsp;тіні<br>\nна &nbsp;землю,<br>\nмісячні &nbsp;плями<br>\nвиглядають<br>\nяк &nbsp;цвіт<br>\nна &nbsp;землі,<br>\nдеревах,<br>\nдерева &nbsp;самі<br>\nв &nbsp;цвіту,<br>\nвін &nbsp;іде,<br>\nбосий,<br>\nчує &nbsp;траву &nbsp;під &nbsp;стопами,<br>\nмокру<br>\nвід &nbsp;роси,<br>\nчасами &nbsp;стопа &nbsp;відчує<br>\nкруглу<br>\nформу &nbsp;яблука,<br>\nне &nbsp;здає &nbsp;собі &nbsp;справи,<br>\nщо &nbsp;дерева &nbsp;в &nbsp;цвіту<br>\nі &nbsp;яблука<br>\nнесумісні,<br>\nчується &nbsp;прекрасно,<br>\nіде<br>\nїї &nbsp;зустріти,<br>\nбачить,<br>\nвона &nbsp;стоїть<br>\nпід &nbsp;деревом,<br>\nобернена &nbsp;до &nbsp;нього,<br>\nобличчя<br>\nв &nbsp;місячних &nbsp;плямах,<br>\nнемов &nbsp;у &nbsp;цвіту,<br>\nусміхається,<br>\nпростягає &nbsp;обидві &nbsp;руки<br>\nдо &nbsp;нього,<br>\nяк &nbsp;він &nbsp;вже &nbsp;близько,<br>\nпростягає &nbsp;свої<br>\nдо &nbsp;неї,<br>\nруки &nbsp;їх &nbsp;з’єднуються,<br>\nстискаються,<br>\nмов &nbsp;щоб &nbsp;не &nbsp;роз’єднатися<br>\nвже &nbsp;ніколи,<br>\nвін &nbsp;чує &nbsp;тепло<br>\nїї &nbsp;тіла,<br>\nщо &nbsp;струмує<br>\nв &nbsp;його,<br>\nвони &nbsp;обіймаються,<br>\nвпиваються<br>\nодин &nbsp;одному<br>\nв &nbsp;уста,<br>\nвін &nbsp;марив &nbsp;про &nbsp;це<br>\nтак &nbsp;довго,<br>\nтепер &nbsp;воно<br>\nдійсність,<br>\nдумає,<br>\n“Кохана,<br>\nнарешті, &nbsp;нарешті &nbsp;!<br>\nЯ &nbsp;знав,<br>\nщо &nbsp;це &nbsp;здійсниться &nbsp;!”<br>\nзаплющив &nbsp;очі,<br>\nчує &nbsp;тільки<br>\nм’якість &nbsp;її &nbsp;уст,<br>\nтепло,<br>\nрівні, &nbsp;ховзькі<br>\nзуби,<br>\nсмак &nbsp;слини,<br>\nхолодний,<br>\nяк &nbsp;м’яти,<br>\nшукає &nbsp;язиком<br>\nїї &nbsp;язик,<br>\nрукою<br>\nгруди,<br>\nпхає &nbsp;долоню &nbsp;в &nbsp;розпір<br>\nу &nbsp;сорочці,<br>\nось-ось &nbsp;почує &nbsp;під &nbsp;нею<br>\nвигин<br>\nїї &nbsp;важкого &nbsp;перса,<br>\nсвідомий &nbsp;місячного &nbsp;світла,<br>\nсаду,<br>\nяблук, &nbsp;цвіту<br>\nдовкола &nbsp;себе,<br>\nдесь &nbsp;вже &nbsp;таке<br>\nпереживав,<br>\nчи &nbsp;був &nbsp;свідком,<br>\nяк &nbsp;хтось &nbsp;переживав &nbsp;таке,<br>\nтеж &nbsp;підсвідомо &nbsp;відчуває,<br>\nщо &nbsp;десь &nbsp;тут &nbsp;поруч,<br>\nу &nbsp;траві,<br>\nвмирає &nbsp;людина,<br>\nспокійно,<br>\nпрекрасно,<br>\nяк &nbsp;квітка &nbsp;розчиняється<br>\nв &nbsp;місячнім &nbsp;світлі,<br>\nвідчуває &nbsp;вперше<br>\nщо &nbsp;життя &nbsp;прекрасне,<br>\nнавіть &nbsp;з &nbsp;усіма<br>\nйого &nbsp;трагедіями,<br>\nтоді &nbsp;нараз<br>\nзі &nbsp;здивуванням<br>\nпомічає,<br>\nщо &nbsp;поцілунок<br>\nвже &nbsp;не &nbsp;такий,<br>\nяк &nbsp;був &nbsp;—<br>\nпід &nbsp;устами &nbsp;в &nbsp;нього<br>\nщось &nbsp;шорстке,<br>\nнемов &nbsp;пісок,<br>\nтоді &nbsp;із &nbsp;жахом<br>\nздає &nbsp;собі &nbsp;справу,<br>\nщо &nbsp;рот &nbsp;його &nbsp;повний<br>\nтовченого &nbsp;скла,<br>\nчує &nbsp;біль &nbsp;страшний,<br>\nвідриває &nbsp;уста<br>\nвід &nbsp;її,<br>\nвідсахується<br>\nвід &nbsp;неї,<br>\nвідвертається,<br>\nкричить &nbsp;з &nbsp;обуренням<br>\nі &nbsp;болем,<br>\nяк &nbsp;в &nbsp;той &nbsp;сам &nbsp;час &nbsp;випльовує<br>\nскло,<br>\nчує, &nbsp;як &nbsp;кров<br>\nтече &nbsp;йому &nbsp;в &nbsp;роті,<br>\nнаповняє &nbsp;його,<br>\nвін &nbsp;згинається,<br>\nне &nbsp;хоче &nbsp;заплямити<br>\nсвого &nbsp;одягу,<br>\nвипльовує &nbsp;кров<br>\nна &nbsp;землю,<br>\nбачить, &nbsp;як &nbsp;вона &nbsp;капає,<br>\nтемна,<br>\nмайже &nbsp;чорна,<br>\nдивиться &nbsp;на &nbsp;неї &nbsp;—<br>\nвона &nbsp;тепер &nbsp;мумія,<br>\nвисохла, &nbsp;легка,<br>\nмов &nbsp;тріска,<br>\nв &nbsp;його &nbsp;руках,<br>\nміж &nbsp;сціпленими, &nbsp;витертими<br>\nвіями<br>\nмерехтить &nbsp;щось &nbsp;бридке,<br>\nмов &nbsp;сіль,<br>\nуста &nbsp;чорні, &nbsp;блискучі,<br>\nяк &nbsp;дві &nbsp;висохлі<br>\nглисти,<br>\nжовті, &nbsp;пощерблені &nbsp;зуби<br>\nміж &nbsp;ними,<br>\nйому &nbsp;бридко,<br>\nзгинається,<br>\nкладе &nbsp;її &nbsp;на &nbsp;землю,<br>\nтам &nbsp;пісок, &nbsp;рінь,<br>\nкаміння,<br>\nце &nbsp;висохле &nbsp;ложе<br>\nгірського &nbsp;потоку,<br>\nтепер &nbsp;вже &nbsp;не &nbsp;ніч,<br>\nа &nbsp;день,<br>\nсвітить &nbsp;сонце,<br>\nпече,<br>\nце &nbsp;десь &nbsp;на &nbsp;півдні,<br>\nвін &nbsp;розглядається<br>\nдовкола,<br>\nмружить &nbsp;очі<br>\nвід &nbsp;сліпучого &nbsp;сонця &nbsp;—<br>\nкраєвид &nbsp;скелястий,<br>\nпустинний,<br>\nніде &nbsp;ні &nbsp;рослини,<br>\nложе &nbsp;йде &nbsp;під &nbsp;гору,<br>\nвін &nbsp;рішає &nbsp;слідувати &nbsp;йому,<br>\nрушає,<br>\nсхил &nbsp;стрімкий,<br>\nйого &nbsp;ноги &nbsp;сковзаються<br>\nна &nbsp;піску, &nbsp;ріні,<br>\nвін &nbsp;ранить<br>\nсвої &nbsp;коліна, &nbsp;голінки,<br>\nруки,<br>\nвони &nbsp;кривавлять,<br>\nта &nbsp;він &nbsp;не &nbsp;стає,<br>\nпре &nbsp;далі,<br>\nсхил &nbsp;щораз &nbsp;стрімкіший,<br>\nйти &nbsp;дуже &nbsp;важко,<br>\nвін &nbsp;задихається,<br>\nпомічає,<br>\nщо &nbsp;гора &nbsp;вузька &nbsp;зверху,<br>\nнемов &nbsp;вулкан,<br>\nтоді &nbsp;бачить,<br>\nзі &nbsp;здивуванням,<br>\nщо &nbsp;на &nbsp;її &nbsp;шпилі<br>\nтри &nbsp;хрести,<br>\nвони &nbsp;порожні,<br>\nна &nbsp;них &nbsp;шнури,<br>\nвіє &nbsp;сильний &nbsp;вітер,<br>\nвони &nbsp;колишуться &nbsp;в &nbsp;нім,<br>\nвітер &nbsp;свище<br>\nв &nbsp;його &nbsp;волоссі,<br>\nдо &nbsp;хрестів &nbsp;приставлені<br>\nдрабини,<br>\nце &nbsp;Ґолґота,<br>\nтут &nbsp;розіп’яли &nbsp;Христа<br>\nі &nbsp;двох &nbsp;розбійників,<br>\nтепер &nbsp;вже &nbsp;зняли<br>\nїх &nbsp;всіх,<br>\nвін &nbsp;зацікавлений,<br>\nхоче &nbsp;бачити &nbsp;місце,<br>\nде &nbsp;це &nbsp;сталося,<br>\nзблизька,<br>\nспинається &nbsp;далі,<br>\nвже &nbsp;майже &nbsp;на &nbsp;вершку,<br>\nбачить &nbsp;тоді &nbsp;щось &nbsp;дивне &nbsp;—<br>\nверх &nbsp;цілком &nbsp;плаский,<br>\nпо &nbsp;середині &nbsp;нього<br>\nвелика &nbsp;яма,<br>\nвона &nbsp;повна<br>\nлюдей,<br>\nвони &nbsp;сердиті &nbsp;на &nbsp;щось,<br>\nкричать,<br>\nяма &nbsp;глибока,<br>\nлюдей<br>\nледве &nbsp;видно,<br>\nздебільшого, &nbsp;це &nbsp;руки<br>\nзатиснені &nbsp;в &nbsp;п’ястуки,<br>\nщо &nbsp;вимахують &nbsp;люто,<br>\nв &nbsp;деяких &nbsp;з &nbsp;них<br>\nпалиці,<br>\nвони &nbsp;підносяться<br>\nй &nbsp;падають,<br>\nзникають &nbsp;на &nbsp;мить,<br>\nзаки &nbsp;з’являться,<br>\nвиблискують &nbsp;хижо<br>\nв &nbsp;сліпучім &nbsp;сонці.\n\n\n<br><br>\n"
}