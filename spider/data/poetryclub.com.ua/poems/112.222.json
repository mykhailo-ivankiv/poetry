{
  "author": "Руденко Микола",
  "name": "ПЕКЕЛЬНИЙ ГІСТЬ",
  "link": "metrs_poem.php?poem=16892",
  "html": "\n<h4></h4>\n\n<a href=\"/metrs.php?id=148&amp;type=tvorch\" class=\"redhr1\">Творчість</a> |\n<a href=\"/metrs.php?id=148&amp;type=biogr\" class=\"redhr1\">Біографія</a> |\n<a href=\"/metrs.php?id=148&amp;type=critiques\" class=\"redhr1\">Критика</a>\n\n<h4>ПЕКЕЛЬНИЙ ГІСТЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n1. &nbsp;<br>\n<br>\nЯ &nbsp;споглядав &nbsp;ту &nbsp;далину, &nbsp;<br>\nЩо &nbsp;на &nbsp;застиглі &nbsp;хвилі &nbsp;схожа, &nbsp;— &nbsp;<br>\nМов &nbsp;їх, &nbsp;ці &nbsp;хвилі, &nbsp;в &nbsp;мить &nbsp;одну &nbsp;<br>\nСпинила &nbsp;примха &nbsp;зловорожа &nbsp;<br>\nЧи &nbsp;навпаки &nbsp;— &nbsp;десниця &nbsp;Божа. &nbsp;<br>\n<br>\nМіж &nbsp;скель &nbsp;гриміли &nbsp;в &nbsp;тумані &nbsp;<br>\nІ &nbsp;грізно &nbsp;пінилися &nbsp;ріки. &nbsp;<br>\nТа &nbsp;я &nbsp;втомився &nbsp;— &nbsp;і &nbsp;мені &nbsp;<br>\nУже &nbsp;змикалися &nbsp;повіки. &nbsp;<br>\n<br>\nТоді &nbsp;й &nbsp;прийшла &nbsp;ота &nbsp;мана &nbsp;<br>\nЧерез &nbsp;мої &nbsp;зімкнуті &nbsp;вії: &nbsp;<br>\nЗ'явилась &nbsp;храмова &nbsp;стіна, &nbsp;<br>\nДзвіниця &nbsp;і &nbsp;хрести &nbsp;Софії. &nbsp;<br>\n<br>\nДовкола &nbsp;храму &nbsp;— &nbsp;явори, &nbsp;<br>\nШумує &nbsp;клечання &nbsp;зелене. &nbsp;<br>\nТим &nbsp;часом &nbsp;ген &nbsp;із-за &nbsp;гори &nbsp;<br>\nПечорська &nbsp;лавра &nbsp;йде &nbsp;на &nbsp;мене. &nbsp;<br>\n<br>\nВидіння &nbsp;незвичайне &nbsp;те &nbsp;<br>\nВражає &nbsp;ясністю, &nbsp;огромом &nbsp;— &nbsp;<br>\nІ &nbsp;наближається, &nbsp;й &nbsp;росте, &nbsp;<br>\nІ &nbsp;висне &nbsp;золотом, &nbsp;як &nbsp;громом. &nbsp;<br>\n<br>\nА &nbsp;я &nbsp;радію, &nbsp;бо &nbsp;мене &nbsp;<br>\nВід &nbsp;краю &nbsp;рідного &nbsp;відтято. &nbsp;<br>\nПриходь, &nbsp;видіння &nbsp;неземне, &nbsp;— &nbsp;<br>\nДаруй &nbsp;мені &nbsp;жадане &nbsp;свято!.. &nbsp;<br>\n<br>\nМо’ &nbsp;й &nbsp;справді &nbsp;б &nbsp;радісно &nbsp;було, &nbsp;<br>\nЯкби &nbsp;і &nbsp;Лавра, &nbsp;і &nbsp;Софія &nbsp;<br>\nПрийшли &nbsp;під &nbsp;ангельське &nbsp;крило &nbsp;— &nbsp;<br>\nНе &nbsp;під &nbsp;кігтисту &nbsp;лапу &nbsp;Змія. &nbsp;<br>\n<br>\nПоглянь: &nbsp;на &nbsp;бані &nbsp;золотій &nbsp;<br>\nЗ'явився &nbsp;дядечко &nbsp;під &nbsp;хмелем. &nbsp;<br>\nТа &nbsp;я &nbsp;вже &nbsp;знав: &nbsp;це &nbsp;він, &nbsp;це &nbsp;Змій &nbsp;— &nbsp;<br>\nХоча &nbsp;й &nbsp;при &nbsp;галстуку, &nbsp;<br>\nЗ &nbsp;портфелем. &nbsp;<br>\n<br>\nТакий, &nbsp;неначе &nbsp;сват &nbsp;чи &nbsp;брат, &nbsp;<br>\nЩо &nbsp;звик &nbsp;до &nbsp;посмішок &nbsp;привітних; &nbsp;<br>\nНемов &nbsp;проноза-бюрократ, &nbsp;<br>\nЯкий &nbsp;вернувся &nbsp;з &nbsp;дач &nbsp;лімітних. &nbsp;<br>\n<br>\nЧи, &nbsp;може, &nbsp;офіцер, &nbsp;який &nbsp;<br>\nЧастіше &nbsp;ходить &nbsp;без &nbsp;мундира. &nbsp;<br>\nВін &nbsp;з &nbsp;вами &nbsp;ніжний &nbsp;і &nbsp;м'який &nbsp;— &nbsp;<br>\nЛюдина &nbsp;симпатична &nbsp;й &nbsp;щира. &nbsp;<br>\n<br>\nТа &nbsp;це &nbsp;у &nbsp;вимірі &nbsp;однім. &nbsp;<br>\nА &nbsp;в &nbsp;іншому… &nbsp;<br>\nЯкщо &nbsp;зумієм, &nbsp;<br>\nВ &nbsp;той &nbsp;інший &nbsp;вимір &nbsp;перейдім &nbsp;— &nbsp;<br>\nІ &nbsp;там &nbsp;запахне &nbsp;справжнім &nbsp;Змієм. &nbsp;<br>\n<br>\nТой &nbsp;вимір &nbsp;можна &nbsp;віднайти &nbsp;<br>\nНе &nbsp;десь &nbsp;ув &nbsp;огненній &nbsp;геєні. &nbsp;<br>\nА &nbsp;там, &nbsp;де &nbsp;вишки &nbsp;і &nbsp;дроти, &nbsp;<br>\nІ &nbsp;безневинно &nbsp;убієнні… &nbsp;<br>\n<br>\nА &nbsp;дідько &nbsp;на &nbsp;святім &nbsp;хресті &nbsp;<br>\nПортфель &nbsp;повісив &nbsp;діловито, &nbsp;<br>\nВ'юном &nbsp;крутнувся &nbsp;на &nbsp;хвості &nbsp;— &nbsp;<br>\nІ &nbsp;в &nbsp;бляху &nbsp;вдарило &nbsp;копито. &nbsp;<br>\n<br>\nСякнувся, &nbsp;втерся &nbsp;нашвидку, &nbsp;<br>\nЛайнувся &nbsp;голосно &nbsp;і &nbsp;грубо &nbsp;— &nbsp;<br>\nІ &nbsp;задвигтіло &nbsp;в &nbsp;гопаку &nbsp;<br>\nЦерковне &nbsp;золото, &nbsp;як &nbsp;бубон. &nbsp;<br>\n<br>\n…Гоп, &nbsp;мої &nbsp;гречаники, &nbsp;<br>\nоп, &nbsp;мої &nbsp;милі… &nbsp;<br>\n<br>\n2. &nbsp;<br>\n<br>\nЯ &nbsp;гримнув &nbsp;знизу: &nbsp;<br>\n— &nbsp;Сатано, &nbsp;<br>\nАну &nbsp;ж &nbsp;бо &nbsp;геть &nbsp;з &nbsp;святого &nbsp;дому. &nbsp;<br>\nА &nbsp;він &nbsp;у &nbsp;відповідь: &nbsp;<br>\n— &nbsp;Давно &nbsp;<br>\nМені &nbsp;про &nbsp;тебе &nbsp;все &nbsp;відомо. &nbsp;<br>\n<br>\nТи &nbsp;ж &nbsp;той &nbsp;Руденко, &nbsp;що &nbsp;колись &nbsp;<br>\nСторожував &nbsp;на &nbsp;кладовищі, &nbsp;<br>\nНа &nbsp;атомнім…[1] &nbsp;<br>\nМи &nbsp;поклялись &nbsp;<br>\nШукати &nbsp;істини &nbsp;найвищі… &nbsp;<br>\n<br>\nЯ &nbsp;ж &nbsp;думаю: &nbsp;бреши, &nbsp;бреши &nbsp;— &nbsp;<br>\nГадаєш, &nbsp;мабуть, &nbsp;клюну &nbsp;знову. &nbsp;<br>\nА &nbsp;в &nbsp;протокола &nbsp;запиши: &nbsp;<br>\nМовляв, &nbsp;підточує &nbsp;основу. &nbsp;<br>\n<br>\n3. &nbsp;<br>\n<br>\nМи &nbsp;в &nbsp;Пирогові &nbsp;не &nbsp;клялись, &nbsp;<br>\nА &nbsp;може, &nbsp;й &nbsp;не &nbsp;поговорили. &nbsp;<br>\nТи &nbsp;був &nbsp;тоді &nbsp;то &nbsp;хитрий &nbsp;лис, &nbsp;<br>\nТо &nbsp;грізний &nbsp;випар &nbsp;із &nbsp;могили. &nbsp;<br>\n<br>\nЦе &nbsp;сталося &nbsp;в &nbsp;далекі &nbsp;дні &nbsp;— &nbsp;<br>\nТоді &nbsp;вже &nbsp;я &nbsp;попав &nbsp;у &nbsp;жорна. &nbsp;<br>\nТа &nbsp;ще &nbsp;не &nbsp;пролягла &nbsp;мені &nbsp;<br>\n«Столипінська» &nbsp;дорога &nbsp;чорна. &nbsp;<br>\n<br>\n“Столипін” &nbsp;[2] &nbsp;потім &nbsp;— &nbsp;рік &nbsp;чи &nbsp;два &nbsp;<br>\nЯ &nbsp;ще &nbsp;отут &nbsp;посторожую, &nbsp;<br>\nДе &nbsp;є &nbsp;такі &nbsp;чудні &nbsp;дива, &nbsp;<br>\nЩо &nbsp;з &nbsp;чортівщиною &nbsp;межують… &nbsp;<br>\n<br>\nПроте &nbsp;я &nbsp;тут &nbsp;не &nbsp;зек, &nbsp;а &nbsp;страж: &nbsp;<br>\nБіля &nbsp;могил &nbsp;стою &nbsp;на &nbsp;варті. &nbsp;<br>\nНе &nbsp;бійся: &nbsp;підійди &nbsp;і &nbsp;зваж, &nbsp;<br>\nЧого &nbsp;оці &nbsp;могили &nbsp;варті. &nbsp;<br>\n<br>\nУ &nbsp;старокиївськім &nbsp;селі &nbsp;<br>\nНі &nbsp;в &nbsp;кого &nbsp;не &nbsp;питали &nbsp;згоди: &nbsp;<br>\nОбгородили &nbsp;шмат &nbsp;землі, &nbsp;<br>\nХовають &nbsp;атомні &nbsp;відходи. &nbsp;<br>\n<br>\nВ &nbsp;могилах &nbsp;скриньки &nbsp;із &nbsp;свинцю &nbsp;— &nbsp;<br>\nЇх &nbsp;сотні, &nbsp;вимощені &nbsp;справно. &nbsp;<br>\nТу &nbsp;вже &nbsp;засипали, &nbsp;а &nbsp;цю &nbsp;<br>\nЗаготували &nbsp;нещодавно. &nbsp;<br>\n<br>\nА &nbsp;та, &nbsp;найперша, &nbsp;як &nbsp;і &nbsp;слід, &nbsp;— &nbsp;<br>\nЗелена, &nbsp;від &nbsp;сусідок &nbsp;вища… &nbsp;<br>\nБалакають, &nbsp;на &nbsp;триста &nbsp;літ &nbsp;<br>\nКиянам &nbsp;стачить &nbsp;кладовища. &nbsp;<br>\n<br>\n4 &nbsp;<br>\n<br>\nТоді &nbsp;ж &nbsp;бо &nbsp;й &nbsp;скоїлось &nbsp;оте, &nbsp;<br>\nЩо &nbsp;жахом &nbsp;у &nbsp;душі &nbsp;постало. &nbsp;<br>\n…Дивлюсь: &nbsp;криниця, &nbsp;а &nbsp;проте &nbsp;<br>\nВода &nbsp;в &nbsp;ній &nbsp;буцім &nbsp;із &nbsp;металу. &nbsp;<br>\n<br>\nЦе &nbsp;теж &nbsp;могила &nbsp;— &nbsp;для &nbsp;води, &nbsp;<br>\nЩо &nbsp;здобула &nbsp;пекельну &nbsp;вдачу. &nbsp;<br>\nІ &nbsp;зазираючи &nbsp;туди, &nbsp;<br>\nЯ &nbsp;ніби &nbsp;щось &nbsp;знайоме &nbsp;бачу. &nbsp;<br>\n<br>\nЩось &nbsp;там &nbsp;ворушиться &nbsp;на &nbsp;дні &nbsp;— &nbsp;<br>\nБа, &nbsp;нібито &nbsp;на &nbsp;мене &nbsp;схоже. &nbsp;<br>\nАле &nbsp;ж &nbsp;не &nbsp;вірте &nbsp;Сатані &nbsp;— &nbsp;<br>\nБудь-ким &nbsp;прикинутись &nbsp;він &nbsp;може. &nbsp;<br>\n<br>\nЗненацька &nbsp;чую: &nbsp;<br>\n— &nbsp;Відпусти! &nbsp;<br>\nЯ &nbsp;тільки &nbsp;дірочку &nbsp;проклюну. &nbsp;<br>\nНе &nbsp;побіжу &nbsp;— &nbsp;хоч &nbsp;вільно &nbsp;плюну. &nbsp;<br>\nХіба &nbsp;не &nbsp;бачиш? &nbsp;Я &nbsp;— &nbsp;це &nbsp;ти. &nbsp;<br>\n<br>\nЯ &nbsp;видерся &nbsp;з &nbsp;того &nbsp;вогню, &nbsp;<br>\nДе &nbsp;стогнуть &nbsp;душі &nbsp;— &nbsp;грішні, &nbsp;голі. &nbsp;<br>\nА &nbsp;не &nbsp;відпустиш &nbsp;— &nbsp;так &nbsp;вчиню, &nbsp;<br>\nЩо &nbsp;й &nbsp;сам &nbsp;опинишся &nbsp;в &nbsp;неволі. &nbsp;<br>\n<br>\nВін &nbsp;це &nbsp;вчинив. &nbsp;Але &nbsp;тоді &nbsp;<br>\nЯ &nbsp;стражем &nbsp;був &nbsp;— &nbsp;тож &nbsp;мовив &nbsp;гордо; &nbsp;<br>\n— &nbsp;Сиди &nbsp;в &nbsp;диявольській &nbsp;воді, &nbsp;<br>\nСховай &nbsp;свою &nbsp;пекельну &nbsp;морду. &nbsp;<br>\n<br>\nТи &nbsp;не &nbsp;підробишся &nbsp;під &nbsp;нас &nbsp;— &nbsp;<br>\nНам &nbsp;підступи &nbsp;твої &nbsp;відомі. &nbsp;<br>\nЗа &nbsp;триста &nbsp;літ &nbsp;ми &nbsp;знайдем &nbsp;час, &nbsp;<br>\nАби &nbsp;прибрати &nbsp;в &nbsp;нашім &nbsp;домі… &nbsp;<br>\n<br>\nТа &nbsp;раптом &nbsp;задвигтів &nbsp;бетон &nbsp;<br>\nПопід &nbsp;криницею &nbsp;страшною. &nbsp;<br>\nХтось &nbsp;там &nbsp;піднявся &nbsp;— &nbsp;й &nbsp;сотні &nbsp;тонн &nbsp;<br>\nЗаворушились &nbsp;попід &nbsp;мною. &nbsp;<br>\n<br>\nІ &nbsp;регіт, &nbsp;наче &nbsp;землетрус, &nbsp;<br>\nЗавдав &nbsp;мені &nbsp;тупого &nbsp;болю. &nbsp;<br>\n— &nbsp;Ой, &nbsp;насмішив! &nbsp;Мотай &nbsp;на &nbsp;вус: &nbsp;<br>\nЯ &nbsp;швидко &nbsp;видерусь &nbsp;на &nbsp;волю. &nbsp;<br>\n<br>\nЯкі &nbsp;там &nbsp;триста? &nbsp;Років &nbsp;сім &nbsp;— &nbsp;<br>\nІ &nbsp;хуга &nbsp;атомна &nbsp;засвище. &nbsp;<br>\nІ &nbsp;стане &nbsp;зрозуміло &nbsp;всім, &nbsp;<br>\nЩо &nbsp;Київ &nbsp;— &nbsp;також &nbsp;кладовище. &nbsp;<br>\n<br>\nСмерть &nbsp;помандрує &nbsp;крадькома &nbsp;— &nbsp;<br>\nНіде &nbsp;ні &nbsp;грому, &nbsp;ні &nbsp;руїни. &nbsp;<br>\nТа &nbsp;захисту &nbsp;в &nbsp;віках &nbsp;нема: &nbsp;<br>\nЗведу &nbsp;на &nbsp;пси &nbsp;пiв-України. &nbsp;<br>\n<br>\nЗ'їси &nbsp;редиску &nbsp;— &nbsp;й &nbsp;то &nbsp;вже &nbsp;смерть, &nbsp;<br>\nЇї &nbsp;несуть &nbsp;сливки &nbsp;й &nbsp;томати… &nbsp;<br>\nОтож &nbsp;тепер &nbsp;чи &nbsp;круть, &nbsp;чи &nbsp;верть &nbsp;— &nbsp;<br>\nВід &nbsp;мене &nbsp;нікуди &nbsp;втікати. &nbsp;<br>\n<br>\nТу &nbsp;кару &nbsp;вам &nbsp;готує &nbsp;час &nbsp;<br>\nЗа &nbsp;те, &nbsp;що &nbsp;не &nbsp;жили, &nbsp;а &nbsp;спали. &nbsp;<br>\nВ &nbsp;століттях &nbsp;вирощу &nbsp;із &nbsp;вас &nbsp;<br>\nСвою &nbsp;породу &nbsp;— &nbsp;шестипалу. &nbsp;<br>\n<br>\nА &nbsp;хочеш &nbsp;знати, &nbsp;де &nbsp;той &nbsp;цвях, &nbsp;<br>\nЩо &nbsp;скріплює &nbsp;мої &nbsp;кутурни? &nbsp;<br>\nВесь &nbsp;фокус &nbsp;в &nbsp;хитрих &nbsp;папірцях, &nbsp;<br>\nКотрі &nbsp;ви &nbsp;кидаєте &nbsp;в &nbsp;урни. &nbsp;<br>\n<br>\n5. &nbsp;<br>\n<br>\nЯ &nbsp;довго &nbsp;мов &nbsp;прибитий &nbsp;був &nbsp;— &nbsp;<br>\nКриницю &nbsp;згадував &nbsp;бісівську. &nbsp;<br>\nТа &nbsp;згодом &nbsp;все &nbsp;ж &nbsp;таки &nbsp;забув &nbsp;<br>\nПро &nbsp;ту &nbsp;погрозу &nbsp;пирогівську. &nbsp;<br>\n<br>\nЯк &nbsp;жив, &nbsp;що &nbsp;бачив &nbsp;— &nbsp;не &nbsp;питай. &nbsp;<br>\nЛіта &nbsp;не &nbsp;скрутиш &nbsp;в &nbsp;перевесло: &nbsp;<br>\nАж &nbsp;під &nbsp;самісінький &nbsp;Китай &nbsp;<br>\nМене &nbsp;в &nbsp;“столипіні” &nbsp;занесло. &nbsp;<br>\n<br>\nЯ &nbsp;тут &nbsp;усякого &nbsp;зазнав: &nbsp;<br>\nІ &nbsp;спеки, &nbsp;і &nbsp;сибірських &nbsp;віхол. &nbsp;<br>\nТа &nbsp;все &nbsp;ж &nbsp;лукавий &nbsp;наздогнав: &nbsp;<br>\nБач, &nbsp;сірим &nbsp;видивом &nbsp;приїхав. &nbsp;<br>\n<br>\nПортфель &nbsp;гойднувся &nbsp;на &nbsp;хресті, &nbsp;<br>\nЗаворушилося &nbsp;копито. &nbsp;<br>\nОчиці &nbsp;сонні &nbsp;і &nbsp;пусті &nbsp;— &nbsp;<br>\nНапевне, &nbsp;забагато &nbsp;пито. &nbsp;<br>\n<br>\nНа &nbsp;лисині &nbsp;сліди &nbsp;від &nbsp;мух &nbsp;<br>\nІ &nbsp;жилки &nbsp;кривулясті, &nbsp;сині. &nbsp;<br>\nСкажи &nbsp;мені, &nbsp;пекельний &nbsp;дух, &nbsp;<br>\nЯке &nbsp;у &nbsp;тебе &nbsp;свято &nbsp;нині? &nbsp;<br>\n<br>\nВін, &nbsp;ніби &nbsp;магазинний &nbsp;зав, &nbsp;<br>\nГладкий, &nbsp;ледачий &nbsp;з &nbsp;перепою, &nbsp;<br>\nМахнув &nbsp;рукою &nbsp;— &nbsp;показав &nbsp;<br>\nДахи &nbsp;над &nbsp;Прип'яттю-рікою. &nbsp;<br>\n<br>\nЩось &nbsp;там &nbsp;невидиме &nbsp;зроста &nbsp;<br>\nІ &nbsp;суне &nbsp;через &nbsp;огорожі &nbsp;<br>\nНа &nbsp;білокамінні &nbsp;міста, &nbsp;<br>\nНа &nbsp;верби, &nbsp;соняхи &nbsp;і &nbsp;рожі. &nbsp;<br>\n<br>\n6. &nbsp;<br>\n<br>\nЩось &nbsp;там &nbsp;невидиме… &nbsp;<br>\nЕге, &nbsp;<br>\nТа &nbsp;це &nbsp;ж &nbsp;знайомий &nbsp;з &nbsp;Пирогова! &nbsp;<br>\nПовітря &nbsp;пружне &nbsp;і &nbsp;туге &nbsp;— &nbsp;<br>\nЙого &nbsp;колиска &nbsp;і &nbsp;основа. &nbsp;<br>\n<br>\nУже &nbsp;не &nbsp;в &nbsp;скриньках &nbsp;із &nbsp;свинцю, &nbsp;<br>\nНе &nbsp;в &nbsp;бетонованій &nbsp;криниці &nbsp;— &nbsp;<br>\nГрайливий &nbsp;вітер &nbsp;з &nbsp;путівцю &nbsp;<br>\nДівчатам &nbsp;напина &nbsp;спідниці. &nbsp;<br>\n<br>\nА &nbsp;хлопцям &nbsp;підійма &nbsp;чуби &nbsp;— &nbsp;<br>\nЯк &nbsp;пахне &nbsp;він &nbsp;весняним &nbsp;цвітом! &nbsp;<br>\nЗдавалося &nbsp;б, &nbsp;що &nbsp;для &nbsp;журби &nbsp;<br>\nПідстав &nbsp;нема &nbsp;наступним &nbsp;літом. &nbsp;<br>\n<br>\nТа &nbsp;я &nbsp;рушаю &nbsp;на &nbsp;поріг &nbsp;— &nbsp;<br>\nІду &nbsp;на &nbsp;сповідь &nbsp;і &nbsp;на &nbsp;кару: &nbsp;<br>\nСудіть &nbsp;нещадно &nbsp;— &nbsp;не &nbsp;вберіг &nbsp;<br>\nВ &nbsp;могильнику &nbsp;страшну &nbsp;почвару. &nbsp;<br>\n<br>\nГаняв &nbsp;від &nbsp;цвинтаря &nbsp;ворон: &nbsp;<br>\nЛетіть &nbsp;туди, &nbsp;де &nbsp;вже &nbsp;розквітло. &nbsp;<br>\nА &nbsp;від &nbsp;суворих &nbsp;заборон &nbsp;<br>\nЗвільнив &nbsp;пекельне &nbsp;Антисвітло. &nbsp;<br>\n<br>\nЛякав &nbsp;берданкою &nbsp;сову &nbsp;— &nbsp;<br>\nСпочинь &nbsp;в &nbsp;безпечному &nbsp;затінку. &nbsp;<br>\nАле &nbsp;забув, &nbsp;що &nbsp;сам &nbsp;живу &nbsp;<br>\nІз &nbsp;Антисвітлом &nbsp;через &nbsp;стінку. &nbsp;<br>\n<br>\nКружляло &nbsp;чорне &nbsp;лжезерно &nbsp;<br>\nНад &nbsp;простором &nbsp;річок &nbsp;і &nbsp;суші &nbsp;— &nbsp;<br>\nА &nbsp;я &nbsp;не &nbsp;бачив, &nbsp;що &nbsp;воно &nbsp;<br>\nНевидимо &nbsp;руйнує &nbsp;душі. &nbsp;<br>\n<br>\nТягар &nbsp;несплачених &nbsp;боргів &nbsp;<br>\nВсе &nbsp;нижче &nbsp;буде &nbsp;нас &nbsp;клонити. &nbsp;<br>\nНе &nbsp;увібгати &nbsp;в &nbsp;Пирогів &nbsp;<br>\nВсього, &nbsp;що &nbsp;слід &nbsp;захоронити. &nbsp;<br>\n<br>\nХтось &nbsp;видужав, &nbsp;а &nbsp;хтось &nbsp;помер. &nbsp;<br>\nДесь &nbsp;хлипає &nbsp;дитина &nbsp;хвора… &nbsp;<br>\nСкажіть, &nbsp;чи &nbsp;будем &nbsp;відтепер &nbsp;<br>\nТакими, &nbsp;як &nbsp;були &nbsp;учора? &nbsp;<br>\n<br>\nНе &nbsp;слухайте, &nbsp;що &nbsp;кажуть &nbsp;нам &nbsp;<br>\nНедоброзичливці &nbsp;і &nbsp;сноби. &nbsp;<br>\nТа &nbsp;варто &nbsp;внукам &nbsp;і &nbsp;синам &nbsp;<br>\nЗбагнути, &nbsp;що &nbsp;таке &nbsp;Чорнобиль. &nbsp;<br>\n<br>\nНі, &nbsp;не &nbsp;поступляться &nbsp;сини &nbsp;<br>\nЗа &nbsp;пайку &nbsp;м’яса &nbsp;чи &nbsp;за &nbsp;лички. &nbsp;<br>\nТа &nbsp;що &nbsp;затямили &nbsp;вони: &nbsp;<br>\nКосмічний &nbsp;образ &nbsp;Сатани &nbsp;<br>\nА &nbsp;чи &nbsp;бузковий &nbsp;ніс &nbsp;п'янички?.. &nbsp;<br>\n<br>\nЯ &nbsp;це &nbsp;пишу &nbsp;не &nbsp;для &nbsp;повчань. &nbsp;<br>\nАле &nbsp;ж &nbsp;бо &nbsp;відають &nbsp;народи: &nbsp;<br>\nПлететься &nbsp;бездуховна &nbsp;твань &nbsp;<br>\nЛиш &nbsp;там, &nbsp;де &nbsp;гасне &nbsp;Дух &nbsp;Свободи. &nbsp;<br>\n<br>\n<br>\n<br>\n------------------------------------------------------------<br>\n[1] &nbsp;Автор &nbsp;справді &nbsp;в &nbsp;1975 &nbsp;році &nbsp;служив &nbsp;сторожем &nbsp;на &nbsp;атомному &nbsp;могильнику &nbsp;в &nbsp;Пирогові &nbsp;<br>\n[2] &nbsp;Столипін &nbsp;— &nbsp;на &nbsp;в'язничному &nbsp;жаргоні &nbsp;спеціальний &nbsp;вагон &nbsp;для &nbsp;перевезення &nbsp;в'язнів. &nbsp;<br>\n<br><br><em>1986 </em>\n\n\n<br><br>\n"
}