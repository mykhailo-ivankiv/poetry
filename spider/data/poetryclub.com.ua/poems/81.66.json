{
  "author": "Рильський Максим",
  "name": "ДРУГЕ РИБАЛЬСЬКЕ ПОСЛАНІЄ",
  "link": "metrs_poem.php?poem=7967",
  "html": "\n<h4></h4>\n\n<a href=\"/metrs.php?id=131&amp;type=tvorch\" class=\"redhr1\">Творчість</a> |\n<a href=\"/metrs.php?id=131&amp;type=biogr\" class=\"redhr1\">Біографія</a> |\n<a href=\"/metrs.php?id=131&amp;type=critiques\" class=\"redhr1\">Критика</a>\n\n<h4>ДРУГЕ РИБАЛЬСЬКЕ ПОСЛАНІЄ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>зовсім не до рибалки, адресоване В. Петрову</i><br><br>\nДивуєшся, &nbsp;мій &nbsp;приятелю &nbsp;добрий,<br>\nЧому &nbsp;в &nbsp;ці &nbsp;дні, &nbsp;коли &nbsp;шаліє &nbsp;обрій<br>\nІ &nbsp;крилами &nbsp;співучими &nbsp;тремтить<br>\nВітрами &nbsp;розколихана &nbsp;блакить,<br>\nНе &nbsp;марю &nbsp;я &nbsp;про &nbsp;ті &nbsp;моря &nbsp;багряні,<br>\nПро &nbsp;кедри &nbsp;на &nbsp;високому &nbsp;Ливані,<br>\nІ &nbsp;не &nbsp;п'янять &nbsp;моєї &nbsp;голови<br>\nСобори &nbsp;злотоверхої &nbsp;Москви.<br>\nТак, &nbsp;я &nbsp;не &nbsp;рвусь &nbsp;у &nbsp;таємничі &nbsp;мандри!<br>\nЯ &nbsp;знаю, &nbsp;- &nbsp;десь &nbsp;пахучі &nbsp;олеандри<br>\nНа &nbsp;землю &nbsp;кидають &nbsp;солодку &nbsp;тінь...<br>\n(Я &nbsp;ж &nbsp;сам &nbsp;писав &nbsp;про &nbsp;синю &nbsp;далечінь!)<br>\nЯ &nbsp;знаю, &nbsp;- &nbsp;десь &nbsp;кипучі &nbsp;Тіціани<br>\nЗ &nbsp;проміння &nbsp;творять &nbsp;марево &nbsp;жадане,<br>\nІ &nbsp;в &nbsp;Кенісбергу &nbsp;золотий &nbsp;пісок<br>\nЩе &nbsp;пам'ятає &nbsp;Кантів &nbsp;твердий &nbsp;крок...<br>\nАле &nbsp;мені &nbsp;жагуче &nbsp;захотілось<br>\nВерби, &nbsp;що &nbsp;сумовито &nbsp;похилилась<br>\nІ &nbsp;ронить &nbsp;срібні &nbsp;котики &nbsp;на &nbsp;став,<br>\nДе &nbsp;квітень &nbsp;пінну &nbsp;чашу &nbsp;розплескав.<br>\nТам &nbsp;Родіон, &nbsp;як &nbsp;видра &nbsp;гостроока,<br>\nУ &nbsp;комишах &nbsp;весло &nbsp;своє &nbsp;широке<br>\nПоклав &nbsp;на &nbsp;дно, &nbsp;в &nbsp;несмолений &nbsp;човен,<br>\nЩасливий, &nbsp;як &nbsp;новітній &nbsp;Діоген.<br>\nТам &nbsp;мій &nbsp;небіж &nbsp;- &nbsp;десятилітній &nbsp;класик<br>\nОбманює &nbsp;плескоголових &nbsp;щук,<br>\nТам &nbsp;по &nbsp;воді &nbsp;перебіга &nbsp;павук.<br>\nТож &nbsp;не &nbsp;дивуй, &nbsp;що &nbsp;- &nbsp;стомлений &nbsp;по &nbsp;праці<br>\nСмиренно &nbsp;утікаю, &nbsp;мов &nbsp;Горацій,<br>\nНа &nbsp;вогкий &nbsp;шовк &nbsp;родимих &nbsp;берегів,<br>\nДе &nbsp;я &nbsp;зростав, &nbsp;де &nbsp;слухали &nbsp;мій &nbsp;спів<br>\nЛелеки &nbsp;й &nbsp;чаплі &nbsp;- &nbsp;не &nbsp;пантуфуристи,<br>\nДе &nbsp;тепле &nbsp;небо, &nbsp;де &nbsp;повітря &nbsp;чисте,<br>\nДе &nbsp;комарі &nbsp;танцюють &nbsp;угорі,<br>\nДе &nbsp;мислі &nbsp;теж &nbsp;легкі, &nbsp;як &nbsp;комарі.<br>\nАх, &nbsp;може, &nbsp;я &nbsp;так &nbsp;і &nbsp;оджив, &nbsp;не &nbsp;живши!..<br>\nТой &nbsp;хай &nbsp;летять &nbsp;у &nbsp;далину &nbsp;щасливші,<br>\nА &nbsp;я &nbsp;собі, &nbsp;кінчаючи &nbsp;свій &nbsp;круг,<br>\nВтечу &nbsp;од &nbsp;бур, &nbsp;огнів &nbsp;і &nbsp;завірюх<br>\nУ &nbsp;край, &nbsp;де &nbsp;друзі &nbsp;за &nbsp;удками &nbsp;стежать<br>\nІ &nbsp;до &nbsp;гуртків &nbsp;письменських &nbsp;не &nbsp;належать.<br><br><em>18 квітня 1924</em>\n\n\n<br><br>\n"
}