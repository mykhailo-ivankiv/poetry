{
  "author": "Карпенко Микола",
  "name": "1. ПОПОВНЕННЯ",
  "link": "/metrs_poem.php?poem=13573",
  "html": "\n<h4></h4>\n\n<a href=\"/metrs.php?id=803&amp;type=tvorch\" class=\"redhr1\">Творчість</a> |\n<a href=\"/metrs.php?id=803&amp;type=biogr\" class=\"redhr1\">Біографія</a> |\n<a href=\"/metrs.php?id=803&amp;type=critiques\" class=\"redhr1\">Критика</a>\n\n<h4>1. ПОПОВНЕННЯ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯк &nbsp;за &nbsp;Дніпро, &nbsp;на &nbsp;берег &nbsp;правий,<br>\nПід &nbsp;славний &nbsp;Лютіж &nbsp;рушив &nbsp;я, &nbsp;-<br>\nОхороняла &nbsp;переправи<br>\nТоді &nbsp;дивізія &nbsp;моя.<br>\nТам, &nbsp;коло &nbsp;Сваром'я &nbsp;і &nbsp;Літок,<br>\nЯк &nbsp;в &nbsp;небі &nbsp;\"юнкерси\" &nbsp;гули,<br>\nАж &nbsp;захлиналися &nbsp;зеніток<br>\nМалокаліберні &nbsp;стволи.<br>\n<br>\nІ, &nbsp;може, &nbsp;я &nbsp;тоді &nbsp;побачив,<br>\nТа &nbsp;тільки &nbsp;в &nbsp;згадках &nbsp;не &nbsp;зберіг,<br>\nВ &nbsp;роботі &nbsp;дружній &nbsp;і &nbsp;гарячій<br>\nМайбутніх &nbsp;друзів &nbsp;полкових.<br>\n<br>\nЩе &nbsp;не &nbsp;обстріляним &nbsp;солдатом,<br>\nІще &nbsp;в &nbsp;домашньому &nbsp;вбранні, &nbsp;-<br>\nЯ, &nbsp;може, &nbsp;і &nbsp;свого &nbsp;комбата<br>\nСтрічав &nbsp;на &nbsp;лівій &nbsp;стороні.<br>\n<br>\nІ &nbsp;лиш &nbsp;не &nbsp;знав &nbsp;у &nbsp;дні &nbsp;жовтневі,<br>\nРозгублений &nbsp;в &nbsp;огні &nbsp;й &nbsp;диму,<br>\nЩо &nbsp;має &nbsp;трапитися &nbsp;дневі,<br>\nЯк &nbsp;я &nbsp;представлюся &nbsp;йому.<br>\n<br>\nВ &nbsp;званні &nbsp;солдата &nbsp;рядового,<br>\nВ &nbsp;новеньких &nbsp;валянках &nbsp;тісних,<br>\nзіб'юсь &nbsp;із &nbsp;кроку &nbsp;стройового &nbsp;-<br>\nІ &nbsp;засоромлюсь, &nbsp;як &nbsp;жених.<br>\n<br>\nІ, &nbsp;заїкаючись, &nbsp;слова &nbsp;всі &nbsp;-<br>\nУ &nbsp;батареї &nbsp;на &nbsp;виду! &nbsp;-<br>\nЩо &nbsp;нюхав &nbsp;порох, &nbsp;лікувався,<br>\nСкажу &nbsp;йому &nbsp;не &nbsp;до &nbsp;ладу.<br>\n<br>\nА &nbsp;він, &nbsp;комбат, &nbsp;за &nbsp;тридцять &nbsp;років,<br>\nУ &nbsp;капітанському &nbsp;званні,<br>\nПідійде &nbsp;сам &nbsp;широким &nbsp;кроком<br>\nІ &nbsp;- &nbsp;\"вільно!\" &nbsp;- &nbsp;вимовить &nbsp;мені.<br>\n<br>\nІ &nbsp;розпита, &nbsp;й &nbsp;потисне &nbsp;руку,<br>\nІ &nbsp;дружньо &nbsp;вдарить &nbsp;по &nbsp;плечу &nbsp;-<br>\nЙ &nbsp;мене, &nbsp;\"зеленого\", &nbsp;в &nbsp;науку<br>\nВіддасть &nbsp;сержанту-вусачу...<br>\n<br>\nТак &nbsp;я &nbsp;потраплю &nbsp;в &nbsp;полк &nbsp;зенітний,<br>\nЯк &nbsp;на &nbsp;Дніпрі &nbsp;зашерхне &nbsp;лід, &nbsp;-<br>\nІ &nbsp;стане &nbsp;полк &nbsp;для &nbsp;мене &nbsp;рідний,<br>\nДомівкою &nbsp;на &nbsp;троє &nbsp;літ.<br>\n<br>\nІ &nbsp;я &nbsp;пройду &nbsp;із &nbsp;ним &nbsp;до &nbsp;краю<br>\nВ &nbsp;боях &nbsp;дорогу &nbsp;нелегку...<br>\nІ &nbsp;все, &nbsp;що &nbsp;в &nbsp;серці &nbsp;не &nbsp;вмирає,<br>\nЩе &nbsp;оживе &nbsp;в &nbsp;моїм &nbsp;рядку.\n\n\n<br><br>\n"
}