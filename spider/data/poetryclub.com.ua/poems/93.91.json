{
  "author": "Антонич Богдан-Ігор",
  "name": "З ЗЕЛЕНИХ ДУМОК ОДНОГО ЛИСА",
  "link": "metrs_poem.php?poem=16033",
  "html": "\n<h4></h4>\n\n<a href=\"/metrs.php?id=140&amp;type=tvorch\" class=\"redhr1\">Творчість</a> |\n<a href=\"/metrs.php?id=140&amp;type=biogr\" class=\"redhr1\">Біографія</a> |\n<a href=\"/metrs.php?id=140&amp;type=critiques\" class=\"redhr1\">Критика</a>\n\n<h4>З ЗЕЛЕНИХ ДУМОК ОДНОГО ЛИСА</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЯ &nbsp;не &nbsp;людина, &nbsp;я &nbsp;рослина, &nbsp;<br>\nа &nbsp;часом &nbsp;я &nbsp;мале &nbsp;листя, &nbsp;<br>\nСпівало &nbsp;дванадцять &nbsp;дівчаток: &nbsp;ой, &nbsp;стелися, &nbsp;хрещатий &nbsp;барвінку, &nbsp;<br>\nі &nbsp;сонце &nbsp;в &nbsp;ріці &nbsp;веретеном &nbsp;зеленим &nbsp;крутилось… &nbsp;<br>\n<br>\nНаписана &nbsp;єдина &nbsp;істина: &nbsp;рости!. &nbsp;<br>\n<br>\nХвала &nbsp;усьому, &nbsp;що &nbsp;росте, &nbsp;<br>\nхвала &nbsp;усьому, &nbsp;що &nbsp;існує! &nbsp;<br>\n<br>\nЖиву, &nbsp;терплю &nbsp;й &nbsp;умру, &nbsp;як &nbsp;всі &nbsp;звірята. &nbsp;<br>\n<br>\nЗвірята &nbsp;й &nbsp;зорі, &nbsp;люди &nbsp;і &nbsp;рослини &nbsp;— &nbsp;<br>\nу &nbsp;всіх &nbsp;одна &nbsp;праматір, &nbsp;<br>\nприрода &nbsp;вічна, &nbsp;невичерпна &nbsp;і &nbsp;невтомна, &nbsp;<br>\nхоч &nbsp;час &nbsp;крилатий &nbsp;з &nbsp;вітром &nbsp;лине… &nbsp;<br>\n<br>\nШумить, &nbsp;мов &nbsp;мушля, &nbsp;море, &nbsp;— &nbsp;дзбан &nbsp;холодного &nbsp;напою, &nbsp;<br>\nземля, &nbsp;мов &nbsp;мамут, &nbsp;зелені &nbsp;трави &nbsp;в &nbsp;сонці &nbsp;гріє &nbsp;й &nbsp;їжиться &nbsp;лісами. &nbsp;<br>\nІ &nbsp;сонце, &nbsp;що &nbsp;його &nbsp;він &nbsp;розчавив &nbsp;ногою, &nbsp;<br>\nтепер &nbsp;лежить &nbsp;на &nbsp;нім, &nbsp;мов &nbsp;намогильний &nbsp;камінь. &nbsp;<br>\n<br>\nУ &nbsp;черепі &nbsp;моїм &nbsp;пошлюбне &nbsp;ложе &nbsp;двох &nbsp;гадюк… &nbsp;<br>\nНевже &nbsp;ж? &nbsp;Невже, &nbsp;кохана, &nbsp;нам &nbsp;не &nbsp;вічно &nbsp;жити? &nbsp;<br>\nІ &nbsp;де &nbsp;межа &nbsp;життя &nbsp;проходить &nbsp;в &nbsp;попіл &nbsp;смерті? &nbsp;<br>\nЛежить &nbsp;на &nbsp;марах &nbsp;ночі &nbsp;день &nbsp;минулий… &nbsp;<br>\n<br>\nІ &nbsp;ця &nbsp;балада &nbsp;так &nbsp;зродилась, &nbsp;як &nbsp;усміх &nbsp;місяця &nbsp;кривавий. &nbsp;<br>\n<br>\nІ &nbsp;риби &nbsp;з &nbsp;моря &nbsp;моляться &nbsp;до &nbsp;риб &nbsp;із &nbsp;зодіаків. &nbsp;<br>\n<br>\nОй, &nbsp;залюбились &nbsp;в &nbsp;твоїй &nbsp;дівчині &nbsp;<br>\nі &nbsp;вітер &nbsp;юний &nbsp;і &nbsp;зорі &nbsp;сині. &nbsp;<br>\nВітер &nbsp;не &nbsp;віє, &nbsp;зорі &nbsp;не &nbsp;сяють, &nbsp;<br>\nтвою &nbsp;дівчину &nbsp;палко &nbsp;кохають. &nbsp;<br>\n<br>\nВдивляючись &nbsp;в &nbsp;уста, &nbsp;як &nbsp;кличуть, &nbsp;<br>\nв &nbsp;розсміяних &nbsp;очей &nbsp;огні, &nbsp;<br>\nрізьблять &nbsp;у &nbsp;пам’яті &nbsp;обличчя, &nbsp;<br>\nщоб &nbsp;перелить &nbsp;його &nbsp;в &nbsp;пісні. &nbsp;<br>\n<br>\nТаємні &nbsp;тіні &nbsp;— &nbsp;квіти &nbsp;ночі, &nbsp;<br>\nце &nbsp;душі &nbsp;білених &nbsp;дерев, &nbsp;<br>\nдо &nbsp;місяця &nbsp;летіти &nbsp;хочуть, &nbsp;<br>\nта &nbsp;вітер &nbsp;їх &nbsp;не &nbsp;забере. &nbsp;<br>\n<br>\nМолитва &nbsp;ранку &nbsp;до &nbsp;останніх &nbsp;зір… &nbsp;<br>\n<br>\nКоріння &nbsp;тиші, &nbsp;врослі &nbsp;в &nbsp;глину &nbsp;ночі… &nbsp;<br>\n<br>\nП’ять &nbsp;крил &nbsp;зорі &nbsp;і &nbsp;змислів &nbsp;п’ять &nbsp;у &nbsp;людськім &nbsp;тілі, &nbsp;<br>\nі &nbsp;ліжко &nbsp;— &nbsp;човен &nbsp;мрій, &nbsp;трагедій, &nbsp;сподівання. &nbsp;<br>\n<br>\n…І &nbsp;крейдою &nbsp;зорі &nbsp;накреслить &nbsp;білий &nbsp;знак &nbsp;на &nbsp;карті &nbsp;долі. &nbsp;<br>\nІ &nbsp;вечір &nbsp;молитовно &nbsp;склав &nbsp;долоні &nbsp;зір… &nbsp;<br>\nІз &nbsp;квіту, &nbsp;мов &nbsp;слимак &nbsp;із &nbsp;мушлі, &nbsp;виповзає &nbsp;запах… &nbsp;<br>\n<br>\nКиплять &nbsp;сади &nbsp;під &nbsp;снігом &nbsp;квіття. &nbsp;<br>\nКоса &nbsp;дороги &nbsp;в &nbsp;куряві &nbsp;розплетена &nbsp;лежить. &nbsp;<br>\n<br>\nІ &nbsp;ніч &nbsp;підкови &nbsp;зір &nbsp;в &nbsp;долонях &nbsp;казки &nbsp;губить. &nbsp;<br>\n<br>\nВ &nbsp;лісній &nbsp;абетці &nbsp;дивні &nbsp;букви, &nbsp;<br>\nнаприклад, &nbsp;жолудь &nbsp;значить: &nbsp;у. &nbsp;<br>\nУ &nbsp;діалекті &nbsp;дятлів &nbsp;стукіт &nbsp;<br>\nпередає &nbsp;фонему &nbsp;цю. &nbsp;<br>\n<br>\nО &nbsp;смутку &nbsp;молодий, &nbsp;о &nbsp;радосте &nbsp;струнка! &nbsp;<br>\n<br>\nСестра &nbsp;Антонича &nbsp;— &nbsp;лисиця… &nbsp;<br>\n<br>\nДо &nbsp;Тебе, &nbsp;Батьківщино &nbsp;— &nbsp;земле &nbsp;вічна, &nbsp;<br>\nведуть &nbsp;усі &nbsp;стежки &nbsp;й &nbsp;усі &nbsp;дороги. &nbsp;<br>\n<br>\n\n\n\n<br><br>\n"
}