{
  "author": "Карпенко Микола",
  "name": "МАТЕРІ",
  "link": "metrs_poem.php?poem=13778",
  "html": "\n<h4></h4>\n\n<a href=\"/metrs.php?id=803&amp;type=tvorch\" class=\"redhr1\">Творчість</a> |\n<a href=\"/metrs.php?id=803&amp;type=biogr\" class=\"redhr1\">Біографія</a> |\n<a href=\"/metrs.php?id=803&amp;type=critiques\" class=\"redhr1\">Критика</a>\n\n<h4>МАТЕРІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nРосло &nbsp;нас &nbsp;п'ятірко, &nbsp;прудкі &nbsp;і &nbsp;здорові.<br>\nКазали &nbsp;сусіди: &nbsp;- &nbsp;Щаслива, &nbsp;Маріє...<br>\nІ &nbsp;щирість &nbsp;людська &nbsp;у &nbsp;привітному &nbsp;слові<br>\nНе &nbsp;раз &nbsp;тобі &nbsp;серце, &nbsp;бувало, &nbsp;зігріє.<br>\nТи &nbsp;ж &nbsp;знала &nbsp;і &nbsp;радість, &nbsp;і &nbsp;працю &nbsp;до &nbsp;поту &nbsp;-<br>\nІ &nbsp;в &nbsp;полі &nbsp;щоднини, &nbsp;й &nbsp;нашиєш &nbsp;сорочок...<br>\nХто &nbsp;зміря &nbsp;твою &nbsp;материнську &nbsp;роботу,<br>\nТурботу &nbsp;чаїну &nbsp;за &nbsp;сина, &nbsp;за &nbsp;дочок!<br>\n<br>\nВ &nbsp;дитячий &nbsp;садок &nbsp;у &nbsp;любистку &nbsp;та &nbsp;м'яті<br>\nПовз &nbsp;липи &nbsp;старі &nbsp;бережечком &nbsp;доріжка.<br>\nЗаходиш &nbsp;по &nbsp;доньку... &nbsp;Малому &nbsp;дитяті<br>\nПомиєш &nbsp;в &nbsp;струмочку &nbsp;прозорому &nbsp;ніжки,<br>\nОдягнеш &nbsp;дбайливо, &nbsp;нап'єшся &nbsp;з &nbsp;криниці<br>\nІ &nbsp;рушиш &nbsp;поволі, &nbsp;бо &nbsp;путь &nbsp;недалека.<br>\nІ &nbsp;сонце &nbsp;всміхнеться, &nbsp;до &nbsp;ніг &nbsp;трудівниці<br>\nСипнувши &nbsp;червінці &nbsp;з &nbsp;рожевого &nbsp;глека.<br>\n<br>\nСім'я &nbsp;зустріча, &nbsp;молода, &nbsp;галаслива,<br>\nНезчуєшся, &nbsp;як &nbsp;і &nbsp;обступлять &nbsp;довкола.<br>\nІ &nbsp;в &nbsp;кожного &nbsp;діло &nbsp;настільки &nbsp;важливе,<br>\nЩо &nbsp;вислухать &nbsp;ти &nbsp;не &nbsp;відмовиш &nbsp;ніколи.<br>\nА &nbsp;зборе &nbsp;їх &nbsp;сон &nbsp;- &nbsp;припадеш &nbsp;в &nbsp;узголов'ї<br>\nПридивишся &nbsp;пильно &nbsp;до &nbsp;кожної &nbsp;риски.<br>\nОт &nbsp;виростуть &nbsp;діти &nbsp;у &nbsp;добрім &nbsp;здоров'ї<br>\nІ &nbsp;в &nbsp;люди &nbsp;полинуть &nbsp;з &nbsp;твоєї &nbsp;колиски...<br>\nКуди &nbsp;ж &nbsp;їх &nbsp;покличуть &nbsp;незнані &nbsp;стежини &nbsp;-<br>\nПолюбиться &nbsp;поле &nbsp;чи &nbsp;мудра &nbsp;наука?..<br>\nОтак &nbsp;переміряєш &nbsp;- &nbsp;і &nbsp;ранок &nbsp;прилине,<br>\nУ &nbsp;шибку &nbsp;вікна &nbsp;обережно &nbsp;постука.<br>\n<br>\nО &nbsp;рідна &nbsp;моя &nbsp;- &nbsp;і &nbsp;близька, &nbsp;і &nbsp;далека!<br>\nБої &nbsp;загриміли &nbsp;- &nbsp;скривавились &nbsp;роси.<br>\nЗвалився &nbsp;на &nbsp;землю &nbsp;підбитий &nbsp;лелека,<br>\nУпало &nbsp;на &nbsp;брук &nbsp;дитинча &nbsp;русокосе.<br>\nКружляли &nbsp;у &nbsp;небі &nbsp;чужі &nbsp;бомбовози,<br>\nЗростав, &nbsp;наближаючись, &nbsp;гул &nbsp;канонади,<br>\nІ &nbsp;горе &nbsp;вповзало &nbsp;по &nbsp;битій &nbsp;дорозі<br>\nВ &nbsp;столочене &nbsp;жито &nbsp;твоєї &nbsp;бригади.<br>\nІ &nbsp;зранку &nbsp;до &nbsp;ночі &nbsp;крізь &nbsp;пелену &nbsp;пилу,<br>\nЩо &nbsp;висла &nbsp;над &nbsp;полем, &nbsp;як &nbsp;пляма &nbsp;кривава,<br>\nКотилося &nbsp;сонце &nbsp;сумним &nbsp;небосхилом<br>\nІ &nbsp;билась &nbsp;в &nbsp;зіницях &nbsp;далека &nbsp;заграва.<br>\nНіколи &nbsp;мені &nbsp;того &nbsp;дня &nbsp;не &nbsp;забути,<br>\nЯк &nbsp;плакало &nbsp;в &nbsp;небі &nbsp;печальне &nbsp;світило,<br>\nЯк &nbsp;в &nbsp;хату &nbsp;есесівці &nbsp;вдерлися &nbsp;люто<br>\nІ &nbsp;славне &nbsp;життя &nbsp;тобі &nbsp;вкоротили...<br>\n<br>\nБої &nbsp;відлунали. &nbsp;Хай &nbsp;спомин &nbsp;не &nbsp;крає<br>\nСерця &nbsp;твоїм &nbsp;дітям, &nbsp;що &nbsp;стали &nbsp;на &nbsp;силі.<br>\nБарвінком &nbsp;зеленим &nbsp;вінок &nbsp;розквітає<br>\nНа &nbsp;тихій &nbsp;твоїй, &nbsp;незабутній &nbsp;могилі.<br>\nСпокійно &nbsp;спи, &nbsp;мамо, &nbsp;- &nbsp;неситим &nbsp;забродам<br>\nДісталось &nbsp;за &nbsp;муки &nbsp;людські &nbsp;по &nbsp;заслузі.<br>\nА &nbsp;ми &nbsp;живемо &nbsp;- &nbsp;з &nbsp;нашим &nbsp;рідним &nbsp;народом,<br>\nІ &nbsp;є &nbsp;в &nbsp;нас &nbsp;Вітчизна, &nbsp;і &nbsp;є &nbsp;у &nbsp;нас &nbsp;друзі.<br>\nХай &nbsp;доля &nbsp;доріг &nbsp;нам &nbsp;легких &nbsp;не &nbsp;простеле &nbsp;-<br>\nЗневіру &nbsp;підступну &nbsp;не &nbsp;пустим &nbsp;до &nbsp;хати,<br>\nА &nbsp;пісню &nbsp;заводим, &nbsp;сумну &nbsp;чи &nbsp;веселу, &nbsp;-<br>\nОтак, &nbsp;як &nbsp;в &nbsp;дитинстві &nbsp;ти &nbsp;вчила &nbsp;співати.<br>\nПрацюєм, &nbsp;зростаєм &nbsp;- &nbsp;у &nbsp;згоді &nbsp;й &nbsp;любові<br>\nІ &nbsp;кажем &nbsp;\"спасибі\" &nbsp;за &nbsp;добру &nbsp;науку,<br>\nЗгадавши &nbsp;про &nbsp;матір &nbsp;на &nbsp;доброму &nbsp;слові &nbsp;-<br>\nПро &nbsp;всю &nbsp;твою &nbsp;радість &nbsp;і &nbsp;всю &nbsp;твою &nbsp;муку.\n\n\n<br><br>\n"
}