{
  "author": "Перебийніс Петро",
  "name": "СИНІВСЬКИЙ УКЛІН БІЛОРУСІЇ",
  "link": "metrs_poem.php?poem=13479",
  "html": "\n<h4></h4>\n\n<a href=\"/metrs.php?id=65&amp;type=tvorch\" class=\"redhr1\">Творчість</a> |\n<a href=\"/metrs.php?id=65&amp;type=biogr\" class=\"redhr1\">Біографія</a> |\n<a href=\"/metrs.php?id=65&amp;type=critiques\" class=\"redhr1\">Критика</a>\n\n<h4>СИНІВСЬКИЙ УКЛІН БІЛОРУСІЇ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБілорусіє, &nbsp;ненько &nbsp;моя!<br>\nЗроду-віку &nbsp;я &nbsp;син &nbsp;України,<br>\nта &nbsp;твоє &nbsp;росянисте &nbsp;ім'я<br>\nжебонить &nbsp;при &nbsp;моєму &nbsp;корінні.<br>\n<br>\nУ &nbsp;колисці &nbsp;вербовій &nbsp;моїй &nbsp;-<br>\nпонад &nbsp;люті &nbsp;свинцеві &nbsp;морози<br>\nна &nbsp;лихий &nbsp;світовий &nbsp;буревій &nbsp;-<br>\nквітне &nbsp;гілка &nbsp;твого &nbsp;верболозу.<br>\n<br>\nУ &nbsp;пропахлій &nbsp;Поліссям &nbsp;воді<br>\nмене &nbsp;мати &nbsp;на &nbsp;щастя &nbsp;купала.<br>\nОсвятив &nbsp;я &nbsp;пісні &nbsp;молоді<br>\nголосами &nbsp;Шевченка &nbsp;й &nbsp;Купали.<br>\n<br>\nБілорусіє, &nbsp;доле &nbsp;жива,<br>\nти &nbsp;зі &nbsp;мною &nbsp;у &nbsp;кожній &nbsp;хатині.<br>\nНавпіл &nbsp;серце &nbsp;моє &nbsp;розрива<br>\nзакатований &nbsp;стогін &nbsp;Хатині.<br>\n<br>\nБачу &nbsp;поле &nbsp;твоє &nbsp;голубе,<br>\nквітну &nbsp;льоном &nbsp;у &nbsp;повені &nbsp;свята.<br>\nЯ &nbsp;Дніпром &nbsp;обіймаю &nbsp;тебе,<br>\nБілорусіє, &nbsp;доленько, &nbsp;мати!<br>\n<br>\nПід &nbsp;запеченим &nbsp;згарищем &nbsp;лих<br>\nклекіт &nbsp;наших &nbsp;джерел &nbsp;не &nbsp;вмирає.<br>\nДзвонить &nbsp;пульсом &nbsp;річок &nbsp;голубих<br>\nкровообіг &nbsp;слов'янського &nbsp;краю.<br>\n<br>\nБілорусіє, &nbsp;пісне &nbsp;моя,<br>\nполісянко &nbsp;моя &nbsp;житоброва!<br>\nПлине &nbsp;в &nbsp;слово &nbsp;моє &nbsp;течія<br>\nнескінченної &nbsp;реченьки-мови.<br>\n<br>\nДолітає &nbsp;стомовна &nbsp;луна<br>\nдо &nbsp;Дніпра, &nbsp;до &nbsp;глибокої &nbsp;Волги.<br>\nБілорусіє, &nbsp;зоре &nbsp;земна,<br>\nзнає &nbsp;серце &nbsp;до &nbsp;тебе &nbsp;дорогу.<br>\n<br>\nБілорусіє, &nbsp;земле &nbsp;моя!<br>\nПрипадаю &nbsp;до &nbsp;тебе &nbsp;уклінно.<br>\nЯ &nbsp;твоє &nbsp;росянисте &nbsp;ім'я<br>\nславлю &nbsp;щедрим &nbsp;ім'ям &nbsp;України.\n\n\n<br><br>\n"
}