{
  "author": "Тарнавський Юрій",
  "name": "5. ",
  "link": "/metrs_poem.php?poem=8482",
  "html": "\n<h4></h4>\n\n<a href=\"/metrs.php?id=329&amp;type=tvorch\" class=\"redhr1\">Творчість</a> |\n<a href=\"/metrs.php?id=329&amp;type=biogr\" class=\"redhr1\">Біографія</a> |\n<a href=\"/metrs.php?id=329&amp;type=critiques\" class=\"redhr1\">Критика</a>\n\n<h4>5. </h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nЦого &nbsp;разу &nbsp;він<br>\nна &nbsp;півночі,<br>\nв &nbsp;столичнім &nbsp;місті,<br>\nсірім, &nbsp;холоднім,<br>\nгнітючім,<br>\nіде &nbsp;хідником,<br>\nнад &nbsp;головою<br>\nхмари,<br>\nчи &nbsp;клуби &nbsp;диму,<br>\nтемносірі,<br>\nмайже &nbsp;чорні,<br>\nаж &nbsp;страшно,<br>\nбудинки &nbsp;обабіч &nbsp;вулиці<br>\nтеж &nbsp;темносірі,<br>\nмайже &nbsp;чорні,<br>\nвсі &nbsp;якісь &nbsp;заокруглені,<br>\nяк &nbsp;авта,<br>\nв &nbsp;будинку, &nbsp;який &nbsp;минає,<br>\nбагато &nbsp;вікон<br>\nна &nbsp;рівні &nbsp;хідника,<br>\nв &nbsp;них &nbsp;розклеєні<br>\nафіші,<br>\nзображена &nbsp;на &nbsp;них &nbsp;жінка,<br>\nпомножена<br>\nбагато &nbsp;разів,<br>\nяк &nbsp;Мариліна &nbsp;Монро<br>\nв &nbsp;портреті<br>\nроботи &nbsp;Андрія &nbsp;Вархоли,<br>\nвін &nbsp;цікавиться<br>\nтим, &nbsp;що &nbsp;бачить,<br>\nпідходить &nbsp;до &nbsp;одного &nbsp;з &nbsp;вікон,<br>\nдивиться &nbsp;на &nbsp;афішу,<br>\nобличчя &nbsp;жінки &nbsp;розчленоване,<br>\nчастини &nbsp;уложені &nbsp;нерівно,<br>\nмісцями &nbsp;одна &nbsp;на &nbsp;одній,<br>\nдеінде &nbsp;щілини &nbsp;між &nbsp;ними,<br>\nне &nbsp;сходяться &nbsp;докупи,<br>\nце &nbsp;так, &nbsp;як &nbsp;в &nbsp;портреті &nbsp;Монро<br>\nколір &nbsp;уст,<br>\nщо &nbsp;не &nbsp;співпадає<br>\nз &nbsp;їх &nbsp;формою,<br>\nтільки &nbsp;багато &nbsp;гірше,<br>\nспершу &nbsp;обличчя<br>\nвидається &nbsp;йому<br>\nцілком &nbsp;чужим,<br>\nнезнаним,<br>\nтоді &nbsp;нараз,<br>\nвін &nbsp;помічає &nbsp;щось &nbsp;знайоме<br>\nв &nbsp;нім &nbsp;—<br>\nце &nbsp;вона,<br>\nнапис &nbsp;на &nbsp;афіші &nbsp;каже,<br>\nщо &nbsp;вона &nbsp;тут &nbsp;виступає &nbsp;в &nbsp;фільмі,<br>\nвирішає &nbsp;його &nbsp;побачити,<br>\nвікна &nbsp;в &nbsp;дверях,<br>\nце &nbsp;кінотеатр,<br>\nвін &nbsp;відчиняє &nbsp;двері,<br>\nвходить &nbsp;до &nbsp;вестибюлю,<br>\nтут &nbsp;повно &nbsp;людей,<br>\nйде &nbsp;до &nbsp;театру,<br>\nквитка &nbsp;не &nbsp;треба,<br>\nфільм &nbsp;грає,<br>\nвін &nbsp;знаходить &nbsp;місце<br>\nв &nbsp;пітьмі,<br>\nсідає &nbsp;в &nbsp;фотель,<br>\nфільм &nbsp;чорно-білий,<br>\nвона &nbsp;на &nbsp;екрані,<br>\nлюди &nbsp;якісь<br>\nз &nbsp;нею,<br>\nвона &nbsp;співає,<br>\nнаслідує &nbsp;тьохкання<br>\nсоловейка,<br>\nпрекрасно,<br>\nнеймовірно &nbsp;подібно<br>\nдо &nbsp;соловейка,<br>\nвін &nbsp;у &nbsp;захопленні,<br>\nвона &nbsp;під &nbsp;деревом,<br>\nвоно &nbsp;в &nbsp;цвіту,<br>\nвишня, &nbsp;очевидно,<br>\nнараз &nbsp;тягнуть &nbsp;її &nbsp;за &nbsp;руку<br>\nкудись &nbsp;з-під &nbsp;дерева,<br>\nвона &nbsp;не &nbsp;опирається,<br>\nніби &nbsp;не &nbsp;помічає,<br>\nспіває &nbsp;далі,<br>\nзвучить &nbsp;далі<br>\nпрекрасно,<br>\nтепер &nbsp;вона &nbsp;на &nbsp;якімсь &nbsp;обійсті,<br>\nдовкола &nbsp;клуні,<br>\nчи &nbsp;стайні,<br>\nбруд, &nbsp;гній,<br>\nхтось &nbsp;кидає &nbsp;їй &nbsp;на &nbsp;голову<br>\nкупу &nbsp;соломи,<br>\nїї &nbsp;голова<br>\nзникає &nbsp;під &nbsp;нею,<br>\nсолома &nbsp;сиплеться,<br>\nчіпляється &nbsp;тіла,<br>\nлишається &nbsp;на &nbsp;волоссі,<br>\nвона &nbsp;виглядає &nbsp;страшно,<br>\nмов &nbsp;якесь &nbsp;опудало,<br>\nочевидно &nbsp;свідома &nbsp;того,<br>\nрозгублена,<br>\nвсміхається &nbsp;глупо,<br>\nта &nbsp;все &nbsp;ще &nbsp;старається &nbsp;співати,<br>\nлюди, &nbsp;що &nbsp;з &nbsp;нею,<br>\nнараз &nbsp;б’ють &nbsp;її,<br>\nкажуть, &nbsp;щоб &nbsp;перестала,<br>\nкажуть, &nbsp;що &nbsp;треба &nbsp;їй &nbsp;піяти,<br>\nмов &nbsp;півень,<br>\nвона &nbsp;мовкне,<br>\nтоді &nbsp;робить &nbsp;зусилля,<br>\nпіє, &nbsp;мов &nbsp;півень,<br>\nзвучить &nbsp;погано,<br>\nсмішно,<br>\nзаля &nbsp;сміється,<br>\nсміються &nbsp;й &nbsp;люди &nbsp;на &nbsp;екрані,<br>\nвона &nbsp;старається &nbsp;більше,<br>\nпіє &nbsp;голосніше,<br>\nта &nbsp;ще &nbsp;гірше,<br>\nлюди, &nbsp;що &nbsp;з &nbsp;нею, &nbsp;б’ють &nbsp;її &nbsp;знову,<br>\nштовхають,<br>\nвона &nbsp;пробує &nbsp;піяти &nbsp;знов &nbsp;і &nbsp;знов,<br>\nзаля &nbsp;регоче,<br>\nвін &nbsp;обурюється,<br>\nкаже &nbsp;своєму &nbsp;сусідові, &nbsp;ліворуч,<br>\nщоб &nbsp;перестав,<br>\nщо &nbsp;вона &nbsp;робить, &nbsp;що &nbsp;може,<br>\nйого &nbsp;теж &nbsp;починають &nbsp;бити,<br>\nвипихають &nbsp;з &nbsp;театру,<br>\nвін &nbsp;в &nbsp;темряві,<br>\nв &nbsp;якімсь &nbsp;коридорі,<br>\nвиходить &nbsp;надвір,<br>\nце &nbsp;між &nbsp;будинками,<br>\nбачить, &nbsp;вона &nbsp;стоїть,<br>\nв &nbsp;спідній &nbsp;білизні,<br>\nнеґліже &nbsp;й &nbsp;штанцях,<br>\nбоса,<br>\nтримає &nbsp;в &nbsp;руках &nbsp;відро,<br>\nвелике, &nbsp;цинкове,<br>\nповне &nbsp;води,<br>\nпідносить &nbsp;його &nbsp;над &nbsp;головою,<br>\nвиливає &nbsp;воду &nbsp;на &nbsp;себе,<br>\nвода, &nbsp;очевидно, &nbsp;холодна,<br>\nвона &nbsp;трясеться,<br>\nта &nbsp;сміється,<br>\nвидно &nbsp;любить &nbsp;це,<br>\nвін &nbsp;іде &nbsp;до &nbsp;неї,<br>\nвона &nbsp;повертає &nbsp;обличчя<br>\nв &nbsp;його &nbsp;бік,<br>\nусміхається,<br>\nзуби &nbsp;дуже &nbsp;білі,<br>\nцокають,<br>\nборода &nbsp;скаче,<br>\nобличчя &nbsp;синє,<br>\nїй &nbsp;очевидно &nbsp;холодно,<br>\nвін &nbsp;відчуває &nbsp;теж, &nbsp;що &nbsp;холодно,<br>\nна &nbsp;землі &nbsp;купа &nbsp;замерзлого &nbsp;снігу,<br>\nце &nbsp;зима,<br>\nвона &nbsp;каже &nbsp;крізь &nbsp;сміх,<br>\nщо &nbsp;це &nbsp;двадцять &nbsp;ступенів &nbsp;морозу,<br>\nта &nbsp;що &nbsp;любить &nbsp;це &nbsp;робити,<br>\nщо &nbsp;тут &nbsp;треба &nbsp;себе &nbsp;обмивати,<br>\nбо &nbsp;інакше &nbsp;пропадеш,<br>\nвін &nbsp;не &nbsp;розуміє &nbsp;цілком, &nbsp;що &nbsp;вона &nbsp;каже,<br>\nта &nbsp;годиться &nbsp;з &nbsp;нею,<br>\nторкається &nbsp;її &nbsp;рамени &nbsp;пальцями,<br>\nбере &nbsp;його &nbsp;в &nbsp;руку,<br>\nвоно &nbsp;холодне,<br>\nтверде &nbsp;під &nbsp;шкірою,<br>\nмов &nbsp;заморожене,<br>\nпригадує &nbsp;йому &nbsp;заморожену<br>\nкурку,<br>\nасоціяція &nbsp;страшна,<br>\nвін &nbsp;хоче &nbsp;її &nbsp;забути,<br>\nпускає &nbsp;рам’я,<br>\nйде &nbsp;задом &nbsp;геть &nbsp;від &nbsp;неї,<br>\nвона &nbsp;махає &nbsp;йому,<br>\nтрясеться,<br>\nвся &nbsp;мокра,<br>\nнеґліже &nbsp;прилипло &nbsp;до &nbsp;тіла,<br>\nвидно &nbsp;його &nbsp;спокусливу,<br>\nжіночу &nbsp;форму,<br>\nтемний &nbsp;статевий &nbsp;трикутник<br>\nде &nbsp;сходяться &nbsp;ноги &nbsp;й &nbsp;живіт,<br>\nнакінець &nbsp;він &nbsp;в &nbsp;якімсь &nbsp;помешканні,<br>\nзнов &nbsp;у &nbsp;кухні,<br>\nпомешкання &nbsp;очевидно &nbsp;старе,<br>\nстіни &nbsp;високі,<br>\nвисоке &nbsp;теж &nbsp;вікно,<br>\nшироке,<br>\nв &nbsp;кухні &nbsp;ясно,<br>\nвін &nbsp;при &nbsp;столі,<br>\nза &nbsp;столом &nbsp;сидить &nbsp;якийсь &nbsp;чоловік,<br>\nобернений &nbsp;спиною &nbsp;до &nbsp;нього,<br>\nнагнув &nbsp;голову &nbsp;над &nbsp;столом,<br>\nвелику,<br>\nз &nbsp;чорним &nbsp;густим &nbsp;волоссям,<br>\nщось &nbsp;читає &nbsp;чи &nbsp;їсть,<br>\nне &nbsp;звертає &nbsp;уваги &nbsp;на &nbsp;нього,<br>\nможе &nbsp;й &nbsp;не &nbsp;свідомий, &nbsp;що &nbsp;він &nbsp;тут,<br>\nвідчиняються &nbsp;двері,<br>\nвходить &nbsp;вона,<br>\nзачиняє &nbsp;двері &nbsp;за &nbsp;собою,<br>\nвін &nbsp;дивиться &nbsp;на &nbsp;неї,<br>\nледве &nbsp;може &nbsp;її &nbsp;пізнати &nbsp;—<br>\nїї &nbsp;обличчя &nbsp;все &nbsp;в &nbsp;синцях,<br>\nспухле,<br>\nгуби, &nbsp;як &nbsp;у &nbsp;негра,<br>\nодного &nbsp;ока &nbsp;не &nbsp;видно,<br>\nїї &nbsp;збили, &nbsp;очевидно,<br>\nзнає, &nbsp;що &nbsp;було &nbsp;це &nbsp;в &nbsp;фільмі,<br>\nв &nbsp;якім &nbsp;вона &nbsp;грає,<br>\nзнімалася &nbsp;саме,<br>\nвернулася &nbsp;звідти,<br>\nзвуть &nbsp;його &nbsp;“Важкі &nbsp;режисерські<br>\nночі,”<br>\nвона &nbsp;підходить &nbsp;до &nbsp;зливу,<br>\nстоїть &nbsp;обернена &nbsp;боком<br>\nдо &nbsp;нього,<br>\nпідносить &nbsp;суконку,<br>\nзаголюється,<br>\nгола &nbsp;підсподом,<br>\nвін &nbsp;не &nbsp;бачить &nbsp;багато,<br>\nтільки &nbsp;біле &nbsp;стегно,<br>\nзарис &nbsp;живота,<br>\nі &nbsp;натяк &nbsp;на &nbsp;статеве<br>\nволосся,<br>\nвона &nbsp;пускає &nbsp;воду<br>\nз &nbsp;крану,<br>\nмиється &nbsp;між &nbsp;ногами,<br>\nробить &nbsp;це &nbsp;поволі,<br>\nуважно, &nbsp;ретельно,<br>\nздається, &nbsp;що &nbsp;має &nbsp;в &nbsp;цім &nbsp;багато<br>\nвправи,<br>\nвін &nbsp;чує &nbsp;в &nbsp;цю &nbsp;мить<br>\nв &nbsp;правій &nbsp;руці<br>\nшось &nbsp;мокре,<br>\nдивує &nbsp;це &nbsp;його,<br>\nвідчиняє &nbsp;руку,<br>\nприглядається &nbsp;їй,<br>\nтам &nbsp;блищить &nbsp;вода,<br>\nвін &nbsp;здивований,<br>\nне &nbsp;розуміє,<br>\nзвідки &nbsp;вона &nbsp;взялася,<br>\nтоді &nbsp;пригадує,<br>\nшо &nbsp;тримав &nbsp;в &nbsp;ній<br>\nгрукду &nbsp;льоду &nbsp;—<br>\nце &nbsp;він, &nbsp;очевидно,<br>\nрозтанув,<br>\nтоді &nbsp;нараз<br>\nздається, &nbsp;що &nbsp;пройшло<br>\nдуже &nbsp;багато &nbsp;часу<br>\nвідколи &nbsp;він &nbsp;знав &nbsp;її,<br>\nпринаймні &nbsp;пару &nbsp;століть,<br>\nвін &nbsp;майже &nbsp;її &nbsp;не &nbsp;пам’ятає,<br>\nвідвертається &nbsp;від &nbsp;неї,<br>\nстає &nbsp;обличчям &nbsp;до &nbsp;вікна,<br>\nнадворі &nbsp;сіро,<br>\nце &nbsp;світанок,<br>\nпідвіконня &nbsp;біле,<br>\nблищить &nbsp;у &nbsp;світлі,<br>\nздається &nbsp;покрите &nbsp;слиззю,<br>\nв &nbsp;мозку &nbsp;його &nbsp;виринає &nbsp;фраза<br>\n“сороміцькі &nbsp;пелюстки<br>\nсвітанку.”\n\n\n<br><br>\n"
}