{
  "author": "Осьмачка Тодосій",
  "name": "НА ІГОРЕВІМ ПОЛІ",
  "link": "metrs_poem.php?poem=6394",
  "html": "\n<h4></h4>\n\n<a href=\"/metrs.php?id=288&amp;type=tvorch\" class=\"redhr1\">Творчість</a> |\n<a href=\"/metrs.php?id=288&amp;type=biogr\" class=\"redhr1\">Біографія</a> |\n<a href=\"/metrs.php?id=288&amp;type=critiques\" class=\"redhr1\">Критика</a>\n\n<h4>НА ІГОРЕВІМ ПОЛІ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nОй &nbsp;у &nbsp;полі &nbsp;та &nbsp;стернистому,<br>\nна &nbsp;старому &nbsp;Деревлянистому,<br>\nявори &nbsp;стоять, &nbsp;гойдаються,<br>\nще &nbsp;й &nbsp;вітрами &nbsp;умиваються.<br>\n<br>\nТам &nbsp;Сварог &nbsp;схиливсь &nbsp;над &nbsp;стернями,<br>\nвкутав &nbsp;голову &nbsp;туманами<br>\nі &nbsp;ворушить &nbsp;тихо &nbsp;віями,<br>\nмов &nbsp;лісами &nbsp;в &nbsp;білім &nbsp;інеї.<br>\nТихо &nbsp;віями &nbsp;він &nbsp;скочує<br>\nсльози, &nbsp;тугою &nbsp;розтоплені,<br>\nщо &nbsp;лишаються &nbsp;озерами<br>\nу &nbsp;долинах &nbsp;серед &nbsp;зелені<br>\nта &nbsp;й &nbsp;курять &nbsp;до &nbsp;сонця &nbsp;водами<br>\nв &nbsp;ранки &nbsp;білі, &nbsp;теплі, &nbsp;травневі.<br>\nСварог &nbsp;каже &nbsp;тихим &nbsp;голосом,<br>\nа &nbsp;садки &nbsp;скрізь &nbsp;задимилися<br>\nу &nbsp;цвіту &nbsp;густім, &nbsp;вишневому,<br>\nі &nbsp;вишневим &nbsp;цвітом &nbsp;всипались,<br>\nначе &nbsp;ріки, &nbsp;вуса &nbsp;богові:<br>\n<br>\n- &nbsp;\"Явори &nbsp;тверді, &nbsp;кряжистії,<br>\nви &nbsp;сучками &nbsp;попробивані,<br>\nмов &nbsp;стрільчастими &nbsp;перунами,<br>\nпрокажіте &nbsp;мені &nbsp;сурмами,<br>\nхто &nbsp;голосить &nbsp;ото &nbsp;селами?<br>\nВаші &nbsp;сурми &nbsp;наготовлені,<br>\nіз &nbsp;ярів &nbsp;крутих &nbsp;змуровані,<br>\nна &nbsp;степах &nbsp;моїх &nbsp;простягнені!\"<br>\nЯвори &nbsp;мовчать, &nbsp;гойдаються,<br>\nа &nbsp;стерня &nbsp;шепоче &nbsp;шелестом:<br>\n<br>\nПоловецькі &nbsp;орди &nbsp;їхали &nbsp;степами,<br>\nловили &nbsp;списами &nbsp;зорі &nbsp;вечорами;<br>\nполовецькі &nbsp;орди &nbsp;їхали &nbsp;лісами,<br>\nсонце &nbsp;повтикали &nbsp;злотними &nbsp;стрілками:<br>\nй &nbsp;заюшило &nbsp;кров'ю &nbsp;хустку &nbsp;молодиці...<br>\nНе &nbsp;з &nbsp;відрами &nbsp;стала &nbsp;вона &nbsp;під &nbsp;вербою &nbsp;-<br>\nдитину &nbsp;вмивала &nbsp;гострою &nbsp;водою:<br>\n\"Погойдніться, &nbsp;верби, &nbsp;понад &nbsp;берегами,<br>\nрозступіться &nbsp;села &nbsp;з &nbsp;білими &nbsp;хатами,<br>\nя &nbsp;несу &nbsp;дитину &nbsp;на &nbsp;чорні &nbsp;майдани,<br>\nхай &nbsp;зозулі &nbsp;сиві &nbsp;кують &nbsp;над &nbsp;дворами...<br>\nНа &nbsp;чотири &nbsp;бори &nbsp;насунули &nbsp;хмари,<br>\nй &nbsp;ними &nbsp;блискавиці &nbsp;ножі &nbsp;сполоскали;<br>\nбрязнули &nbsp;зірниці &nbsp;і &nbsp;на &nbsp;сході &nbsp;в &nbsp;полі,<br>\nа &nbsp;в &nbsp;диму, &nbsp;тумані, &nbsp;заіржали &nbsp;коні;<br>\nблиснули &nbsp;носами &nbsp;круки &nbsp;на &nbsp;могилах,<br>\nпід &nbsp;крила &nbsp;сховавши &nbsp;знижені &nbsp;долини,<br>\nй &nbsp;вилискує &nbsp;місяць &nbsp;у &nbsp;птахів &nbsp;на &nbsp;крилах<br>\nі &nbsp;капає &nbsp;з &nbsp;крил &nbsp;їх &nbsp;на &nbsp;яр &nbsp;та &nbsp;на &nbsp;ниви...<br>\n<br>\nА &nbsp;муж &nbsp;мій &nbsp;поїхав &nbsp;волочити, &nbsp;знаю,<br>\nаж &nbsp;на &nbsp;Сян &nbsp;від &nbsp;коней &nbsp;копита &nbsp;лунають...<br>\nІ &nbsp;горе, &nbsp;горе &nbsp;серцю &nbsp;і &nbsp;людському &nbsp;зору,<br>\nстрашно &nbsp;мовить &nbsp;слово &nbsp;у &nbsp;світ, &nbsp;як &nbsp;у &nbsp;нору:<br>\nвдарили &nbsp;гармати &nbsp;московські &nbsp;з-за &nbsp;Дону<br>\nта &nbsp;й &nbsp;шлях &nbsp;перебили, &nbsp;в &nbsp;землю &nbsp;увалили,<br>\nповбивали &nbsp;коні, &nbsp;дружину &nbsp;прибили,<br>\nйому &nbsp;темні &nbsp;брови &nbsp;присипали &nbsp;пилом,<br>\nа &nbsp;борона &nbsp;впала &nbsp;Богові &nbsp;докором,<br>\nзубком &nbsp;учепившись &nbsp;в &nbsp;небосхил &nbsp;над &nbsp;бором,<br>\nта &nbsp;й &nbsp;висить &nbsp;на &nbsp;небі &nbsp;на &nbsp;північ &nbsp;зубками,<br>\nрозгойдана &nbsp;люто &nbsp;сніжними &nbsp;вітрами,<br>\nвід &nbsp;яких &nbsp;аж &nbsp;зуби &nbsp;довгі &nbsp;розпеклися<br>\nй &nbsp;на &nbsp;небі &nbsp;зірками &nbsp;рясно &nbsp;зайнялися...<br>\n<br>\nА &nbsp;вже &nbsp;ж, &nbsp;як &nbsp;ревнули &nbsp;з &nbsp;Даринці &nbsp;гармати<br>\nіншії &nbsp;московськії &nbsp;і &nbsp;в &nbsp;другу &nbsp;пору,<br>\nто &nbsp;кинули &nbsp;мужа &nbsp;на &nbsp;простір &nbsp;проклятий,<br>\nна &nbsp;зубки &nbsp;вогненні, &nbsp;височенно &nbsp;вгору, &nbsp;-<br>\nта &nbsp;й &nbsp;висить &nbsp;на &nbsp;небі &nbsp;ратай &nbsp;з &nbsp;бороною<br>\nнад &nbsp;землею &nbsp;й &nbsp;морем, &nbsp;ранами &nbsp;роздертий,<br>\nкров'ю &nbsp;заливає &nbsp;Північ &nbsp;з &nbsp;Колимою<br>\nі &nbsp;на &nbsp;чорний &nbsp;Захід &nbsp;тінь &nbsp;кладе &nbsp;від &nbsp;смерти...\"<br>\n<br>\nНа &nbsp;голі &nbsp;майдани &nbsp;вийшла &nbsp;молодиця<br>\nй, &nbsp;поставивши &nbsp;сина &nbsp;там &nbsp;у &nbsp;кривавиці,<br>\nз &nbsp;мукою &nbsp;гукнула: &nbsp;\"Ллє &nbsp;кров &nbsp;без &nbsp;упину,<br>\nне &nbsp;покинь &nbsp;закляту, &nbsp;розп'яту &nbsp;Країну!..\"<br>\n<br>\nТихий &nbsp;шепіт &nbsp;зник &nbsp;над &nbsp;стернями<br>\nа &nbsp;Сварог &nbsp;ворушить &nbsp;віями,<br>\nмов &nbsp;лісами &nbsp;в &nbsp;білім &nbsp;інеї:<br>\nтими &nbsp;віями &nbsp;він &nbsp;скочує<br>\nсльози, &nbsp;тугою &nbsp;розтоплені,<br>\nстають &nbsp;сльози &nbsp;ті &nbsp;озерами &nbsp;<br>\nу &nbsp;долинах &nbsp;серед &nbsp;зелені<br>\nта &nbsp;й &nbsp;димлять &nbsp;до &nbsp;сонця &nbsp;водами<br>\nв &nbsp;ранки &nbsp;білі, &nbsp;теплі, &nbsp;травневі...<br>\n<br>\nА &nbsp;з &nbsp;голих &nbsp;майданів &nbsp;кричить &nbsp;молодиця,<br>\nдо &nbsp;віків &nbsp;Трояна, &nbsp;бо &nbsp;ще &nbsp;всім &nbsp;не &nbsp;досить!..<br>\nВід &nbsp;борони &nbsp;небо &nbsp;кров'ю &nbsp;червониться<br>\nкров'ю &nbsp;Північ &nbsp;червоно &nbsp;заносить!..<br><br><em>СКИТСЬКІ ВОГНІ (поезії). Харків, ДВУ, 1925; ІЗ-ПІД СВІТУ. Нью-Йорк, Українська вільна академія наук у США, 1954, с. 284-286.</em>\n\n\n<br><br>\n"
}