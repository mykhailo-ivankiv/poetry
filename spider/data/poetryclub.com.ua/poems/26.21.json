{
  "author": "Куліш Пантелеймон",
  "name": "\"Предивний сон і звеселив...\"",
  "link": "metrs_poem.php?poem=8865",
  "html": "\n<h4></h4>\n\n<a href=\"/metrs.php?id=103&amp;type=tvorch\" class=\"redhr1\">Творчість</a> |\n<a href=\"/metrs.php?id=103&amp;type=biogr\" class=\"redhr1\">Біографія</a> |\n<a href=\"/metrs.php?id=103&amp;type=critiques\" class=\"redhr1\">Критика</a>\n\n<h4>\"Предивний сон і звеселив...\"</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nПредивний &nbsp;сон &nbsp;і &nbsp;звеселив<br>\nІ &nbsp;налякав &nbsp;мене &nbsp;нежданно.<br>\nІ &nbsp;досі &nbsp;ті &nbsp;чудні-чудні &nbsp;дива<br>\nМорочать &nbsp;серце &nbsp;несказанно.<br>\n<br>\nЗдається &nbsp;пречудовий &nbsp;сад.<br>\nМіж &nbsp;деревами &nbsp;походжаю;<br>\nНа &nbsp;мене &nbsp;дивляться &nbsp;квітки;<br>\nЯ &nbsp;ними &nbsp;серце &nbsp;звеселяю.<br>\n<br>\nЩасливе &nbsp;птаство &nbsp;навкруги<br>\nЛюбовних &nbsp;пісеньок &nbsp;співає;<br>\nЧервоне &nbsp;сонечко &nbsp;квітки<br>\nІ &nbsp;зело &nbsp;дивне &nbsp;зукрашає.<br>\n<br>\nБальзамний &nbsp;дух &nbsp;з &nbsp;того &nbsp;зела<br>\nПо &nbsp;воздусі &nbsp;розкішно &nbsp;ллється,<br>\nІ &nbsp;все &nbsp;пишається, &nbsp;цвіте,<br>\nІ &nbsp;серце &nbsp;вповні &nbsp;щастєм &nbsp;б'ється.<br>\n<br>\nМіж &nbsp;кринами &nbsp;в &nbsp;тому &nbsp;саду<br>\nСтоїть &nbsp;із &nbsp;мармору &nbsp;криниця,<br>\nІ &nbsp;бачу &nbsp;- &nbsp;біль &nbsp;тонку &nbsp;пере<br>\nПредивна &nbsp;вродою &nbsp;дівиця.<br>\n<br>\nУв &nbsp;оченятах &nbsp;і &nbsp;в &nbsp;щічках<br>\nСвяте &nbsp;щось &nbsp;і &nbsp;недовідоме...<br>\nДивлюсь &nbsp;- &nbsp;дівча &nbsp;мені &nbsp;чуже,<br>\nЧуже &nbsp;і &nbsp;знов-таки &nbsp;знакоме.<br>\n<br>\nПере &nbsp;пильнуючи &nbsp;воно<br>\nІ &nbsp;пісеньку &nbsp;чудну &nbsp;співає:<br>\n\"Течи, &nbsp;водиченько, &nbsp;течи,<br>\nНехай &nbsp;ся &nbsp;біль, &nbsp;як &nbsp;сніг, &nbsp;сіяє!\"<br>\n<br>\nНесміливо &nbsp;я &nbsp;приступив:<br>\n\"Скажи &nbsp;мені, &nbsp;препишна &nbsp;вродо,<br>\nКому &nbsp;готуєш &nbsp;ти &nbsp;сю &nbsp;біль,<br>\nСю &nbsp;любу &nbsp;серцю &nbsp;нагороду?\"<br>\n<br>\nВона &nbsp;хутенько: &nbsp;\"Се &nbsp;тобі,<br>\nТобі... &nbsp;Готуйся, &nbsp;вже &nbsp;чекає...\"<br>\nІ, &nbsp;сі &nbsp;промовивши &nbsp;слова,<br>\nМов &nbsp;піна &nbsp;на &nbsp;воді, &nbsp;зникає.<br>\n<br>\nІ &nbsp;знов &nbsp;у &nbsp;чарівному &nbsp;сні<br>\nСтою &nbsp;в &nbsp;гаю &nbsp;густім &nbsp;і &nbsp;темнім.<br>\nСягає &nbsp;древо &nbsp;до &nbsp;небес;<br>\nДивуюсь &nbsp;дивом &nbsp;сим &nbsp;непевним.<br>\n<br>\nАж &nbsp;чую &nbsp;- &nbsp;глухо &nbsp;щось &nbsp;гуде,<br>\nВіддалеки &nbsp;немов &nbsp;рубає...<br>\nБіжу &nbsp;крізь &nbsp;пущу &nbsp;на &nbsp;простір &nbsp;-<br>\nПоляна &nbsp;чиста &nbsp;серед &nbsp;гаю.<br>\n<br>\nНа &nbsp;тій &nbsp;поляні &nbsp;дуб &nbsp;стоїть<br>\nІ &nbsp;верхом &nbsp;хмару &nbsp;підпирає...<br>\nДивлюсь &nbsp;- &nbsp;дівчинонька &nbsp;моя<br>\nЧудовна &nbsp;дуба &nbsp;вже &nbsp;рубає.<br>\n<br>\nЯк &nbsp;цюк, &nbsp;дак &nbsp;цюк! &nbsp;а &nbsp;проміж &nbsp;тим<br>\nСпіває &nbsp;пісню &nbsp;дикодивну:<br>\n\"Рубай, &nbsp;сокиронько, &nbsp;рубай,<br>\nЗроби &nbsp;дубову &nbsp;домовину\".<br>\n<br>\nЯ &nbsp;знов &nbsp;до &nbsp;неї &nbsp;приступив<br>\nІ &nbsp;бовкнув: &nbsp;\"О, &nbsp;скажи &nbsp;предивна<br>\nДівчинонько, &nbsp;ти &nbsp;диво &nbsp;з &nbsp;див:<br>\nКому &nbsp;се &nbsp;буде &nbsp;домовина?\"<br>\n<br>\nВона &nbsp;ж &nbsp;хутенько: &nbsp;\"Се &nbsp;тобі<br>\nМайструю, &nbsp;щоб &nbsp;на &nbsp;час &nbsp;поспіла\", &nbsp;-<br>\nІ, &nbsp;сі &nbsp;промовивши &nbsp;слова,<br>\nЗникає, &nbsp;мов &nbsp;легенька &nbsp;піна.<br>\n<br>\nТоді &nbsp;поблідло &nbsp;навкруги,<br>\nЗ &nbsp;землею &nbsp;й &nbsp;небо &nbsp;помертвіло...<br>\nНе &nbsp;знав &nbsp;я, &nbsp;що &nbsp;мені &nbsp;таке?<br>\nВсе &nbsp;тіло &nbsp;на &nbsp;мені &nbsp;тремтіло.<br>\n<br>\nІду &nbsp;я, &nbsp;йду, &nbsp;дивлюся &nbsp;- &nbsp;щось<br>\nБіліє... &nbsp;сукня... &nbsp;Я &nbsp;за &nbsp;нею<br>\nМетнувся &nbsp;нагонця, &nbsp;і &nbsp;- &nbsp;тиць!<br>\nЗустрівсь &nbsp;із &nbsp;кралею &nbsp;моєю.<br>\n<br>\nКопає &nbsp;яму &nbsp;заступцем<br>\nІ &nbsp;дивну &nbsp;пісеньку &nbsp;співає:<br>\n\"Копайся, &nbsp;ямонько, &nbsp;копайсь!\" &nbsp;-<br>\nСама &nbsp;на &nbsp;заступ &nbsp;налягає.<br>\n<br>\nЯ &nbsp;знов &nbsp;до &nbsp;неї &nbsp;приступив<br>\nІ &nbsp;бовкнув: &nbsp;\"О, &nbsp;скажи, &nbsp;вродлива,<br>\nЩо &nbsp;се &nbsp;за &nbsp;яма &nbsp;і &nbsp;про &nbsp;що?<br>\nПро &nbsp;що &nbsp;воно, &nbsp;страшенне &nbsp;диво?\"<br>\n<br>\nВона &nbsp;ж &nbsp;хутенько: &nbsp;\"Не &nbsp;турбуйсь:<br>\nПро &nbsp;тебе &nbsp;яма &nbsp;ся &nbsp;холодна\", &nbsp;-<br>\nІ, &nbsp;як &nbsp;сказала &nbsp;сі &nbsp;слова,<br>\nРоззявилась &nbsp;немов &nbsp;безодня.<br>\n<br>\nІ, &nbsp;як &nbsp;я &nbsp;в &nbsp;яму &nbsp;зазирнув,<br>\nДак &nbsp;помертвів &nbsp;і &nbsp;в &nbsp;землю &nbsp;ринувсь...<br>\nМов &nbsp;сніг &nbsp;мене &nbsp;там &nbsp;обгорнув...<br>\nЯ &nbsp;стрепенувсь &nbsp;тоді &nbsp;й &nbsp;прокинувсь.\n\n\n<br><br>\n"
}