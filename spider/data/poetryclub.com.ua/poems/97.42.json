{
  "author": "Бажан Микола",
  "name": "РОЗМОВА СЕРДЕЦЬ",
  "link": "metrs_poem.php?poem=6452",
  "html": "\n<h4></h4>\n\n<a href=\"/metrs.php?id=295&amp;type=tvorch\" class=\"redhr1\">Творчість</a> |\n<a href=\"/metrs.php?id=295&amp;type=biogr\" class=\"redhr1\">Біографія</a> |\n<a href=\"/metrs.php?id=295&amp;type=critiques\" class=\"redhr1\">Критика</a>\n\n<h4>РОЗМОВА СЕРДЕЦЬ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\n &nbsp; &nbsp; &nbsp; &nbsp; &nbsp;І<br>\nТруський, &nbsp;як &nbsp;лихоманка, &nbsp;дощ.<br>\nОсіння &nbsp;ніч, &nbsp;їдка &nbsp;та &nbsp;чорна.<br>\nІ &nbsp;б'ється &nbsp;на &nbsp;квадратах &nbsp;площ<br>\nЛюдина &nbsp;й &nbsp;тінь &nbsp;її &nbsp;потворна.<br>\nІдуть &nbsp;вони. &nbsp;Спокійні. &nbsp;Вдвох.<br>\nПлекають &nbsp;впевненість &nbsp;глибоку,<br>\nЩо &nbsp;десь &nbsp;дано &nbsp;їм &nbsp;аркушик &nbsp;підлог,<br>\nДе &nbsp;вільно &nbsp;ставити<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;крапки &nbsp;сухого &nbsp;кроку<br>\nІ &nbsp;не &nbsp;боятися<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;крапок &nbsp;над &nbsp;власним &nbsp;\"і\",<br>\nПисать &nbsp;собі, &nbsp;читать &nbsp;собі &nbsp;свій &nbsp;вирок,<br>\nВ &nbsp;брудний &nbsp;конверт<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;брудних &nbsp;кватирок<br>\nСховавши &nbsp;свідчення &nbsp;свої.<br>\nВ &nbsp;смердючому, &nbsp;в &nbsp;плескатому &nbsp;конверті<br>\nЗаховано &nbsp;слова &nbsp;дрібних &nbsp;тремтінь &nbsp;та &nbsp;мук.<br>\nІ &nbsp;пані &nbsp;Вічності, &nbsp;шановний &nbsp;пані &nbsp;Смерті<br>\nЗаадресовано &nbsp;до &nbsp;їхніх &nbsp;власних &nbsp;рук.<br>\nІ &nbsp;так &nbsp;лежать &nbsp;листи,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;життя &nbsp;малі &nbsp;цидулки,<br>\nІ &nbsp;труситься &nbsp;над &nbsp;площами &nbsp;сльота,<br>\nІ &nbsp;розбігаються &nbsp;в &nbsp;усі &nbsp;кінці &nbsp;провулки,<br>\nНемов &nbsp;рядки &nbsp;предсмертного &nbsp;листа.<br>\nЯ &nbsp;теж &nbsp;іду. &nbsp; &nbsp; &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;І &nbsp;ось &nbsp;уже &nbsp;я &nbsp;вдома:<br>\nХрещатик, &nbsp;№ &nbsp;50.<br>\nЯ &nbsp;зупинився. &nbsp;Постать &nbsp;невідома<br>\nЗаходить &nbsp;теж &nbsp;сюди<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;не &nbsp;верта &nbsp;назад.<br>\n<br>\nНа &nbsp;сходах &nbsp;пахне &nbsp; &nbsp;цвіль &nbsp;і &nbsp;сеча,<br>\nІ &nbsp;купи &nbsp;тьми &nbsp;гниють &nbsp;в &nbsp;кутку.<br>\nА &nbsp;я &nbsp;несу &nbsp;на &nbsp;утлих &nbsp;плечах,<br>\nЯк &nbsp;чадну &nbsp;лампу, &nbsp;голову &nbsp;важку,<br>\nІ &nbsp;серця &nbsp;виссаний &nbsp;кавалок,<br>\nІ &nbsp;тіло &nbsp;втомлене &nbsp;своє, &nbsp;-<br>\nІ &nbsp;наді &nbsp;мною &nbsp;дім &nbsp;встає,<br>\nМов &nbsp;божевільний &nbsp;катафалок.<br>\nНа &nbsp;нього &nbsp;мовчки &nbsp;і &nbsp;без &nbsp;руху<br>\nКладеться &nbsp;поверхів &nbsp;труна,<br>\nІ &nbsp;гостро &nbsp;колеться &nbsp;на &nbsp;скалки &nbsp;тишина,<br>\nСтрумком &nbsp;тонким &nbsp;снується &nbsp;біля &nbsp;вуха.<br>\nВсі &nbsp;двері &nbsp;замкнено.<br>\nОпущено &nbsp;фіранки.<br>\nУ &nbsp;скриню &nbsp;запхнуто &nbsp;злигодну &nbsp;тишу &nbsp;й &nbsp;мир.<br>\nІ &nbsp;на &nbsp;шнурку &nbsp;метляється &nbsp;пухир<br>\nНалитої &nbsp;ріденьким &nbsp;світлом &nbsp;склянки.<br>\nПо &nbsp;сходах &nbsp;щойно &nbsp;хтось &nbsp;пройшов,<br>\nБо &nbsp;чую &nbsp;судорожний &nbsp;подих,<br>\nІ &nbsp;шамотню &nbsp;широких &nbsp;підошов,<br>\nІ &nbsp;як &nbsp;шуршить &nbsp;об &nbsp;стінку &nbsp;одяг.<br>\nЯкийсь &nbsp;підпилий &nbsp;шалапут,<br>\nБо &nbsp;для &nbsp;відвідин &nbsp;пізно &nbsp;доста!<br>\nІ &nbsp;раптом &nbsp;зворухнувсь,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;ожив &nbsp;холодний &nbsp;кут,<br>\nІ &nbsp;вийшла &nbsp;звідти &nbsp;темна &nbsp;постать.<br>\nІ &nbsp;бачу &nbsp;я &nbsp;туманний &nbsp;обрис &nbsp;тільця,<br>\nЩо &nbsp;з &nbsp;закутка &nbsp;ступило &nbsp;наперед,<br>\nІ &nbsp;через &nbsp;тільце &nbsp;- &nbsp;чорні &nbsp;бильця,<br>\nІржавий &nbsp;сходів &nbsp;парапет.<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІ<br>\nСтоїть, &nbsp;зіпершися &nbsp;на &nbsp;трость,<br>\nВ &nbsp;старенькім &nbsp;синім &nbsp;віцмундирі...<br>\n- &nbsp;Чого &nbsp;вам &nbsp;треба, &nbsp;ваша &nbsp;мосць,<br>\nВ &nbsp;моїй &nbsp;неприбраній &nbsp;квартирі?<br>\nІ &nbsp;поповзли &nbsp;дві &nbsp;п'явки &nbsp;брів,<br>\nІ &nbsp;два &nbsp;шматки &nbsp;м'якого &nbsp;м'яса<br>\nПроплямкали &nbsp;пробачливу &nbsp;гримасу,<br>\nНужденну &nbsp;посмішку &nbsp;й &nbsp;привітних &nbsp;пару &nbsp;слів.<br>\nІ &nbsp;то &nbsp;ж: &nbsp;не &nbsp;сни &nbsp;химерні &nbsp;сняться, &nbsp;-<br>\nВони &nbsp;відснилися &nbsp;сливе, &nbsp;-<br>\nІ &nbsp;вир &nbsp;яких &nbsp;галюцинацій<br>\nСухі &nbsp;клітинки &nbsp;мозку &nbsp;рве?<br>\nЯ &nbsp;запитав:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;Ви &nbsp;хто &nbsp;такий,<br>\nЩо &nbsp;стурбували &nbsp;супокій?<br>\nЧи &nbsp;то &nbsp;не &nbsp;вас &nbsp;на &nbsp;вулиці &nbsp;я &nbsp;стрів?<br>\nЧому &nbsp;ви &nbsp;не &nbsp;спите<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;хто &nbsp;вас &nbsp;пробудив?<br>\n- &nbsp;Ночі &nbsp;сухі. &nbsp;Сни &nbsp;сухі.<br>\nВ &nbsp;петлях &nbsp;вулиць &nbsp;заплутався &nbsp;крок,<br>\nЗа &nbsp;які &nbsp;гріхи,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;чиї &nbsp;гріхи<br>\nМені &nbsp;серця &nbsp;дано &nbsp;шматок?<br>\nВоно &nbsp;задихнулось,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;воно &nbsp;звиса,<br>\nІ &nbsp;слина &nbsp;тече &nbsp;з &nbsp;язика.<br>\nТака &nbsp;кров'яна &nbsp;дешева &nbsp;ковбаса<br>\nШкварчить &nbsp;на &nbsp;блюді &nbsp;кабака.<br>\nВеликий,<br>\n &nbsp; &nbsp; &nbsp; &nbsp; &nbsp; &nbsp;величний,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;російський &nbsp;кабак<br>\nІ &nbsp;розжоване &nbsp;серце &nbsp;моє!<br>\nСиня &nbsp;габа, &nbsp;від &nbsp;петлі &nbsp;габа<br>\nНа &nbsp;серці &nbsp;у &nbsp;кожного &nbsp;є.<br>\nКожен &nbsp;серце &nbsp;кричуще &nbsp;своє &nbsp;розіп'яв<br>\nНа &nbsp;столах &nbsp;кабаків,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;на &nbsp;хрестах &nbsp;перехресть,<br>\nІ &nbsp;ніхто &nbsp;не &nbsp;закрив<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;ніхто &nbsp;не &nbsp;сховав<br>\nЯзви &nbsp;велику &nbsp;честь.<br>\nЯзва &nbsp;віків,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;язва &nbsp;століть,<br>\nБлагословенна &nbsp;язва &nbsp;та<br>\nНа &nbsp;тому &nbsp;ж &nbsp;небі &nbsp;процвіта,<br>\nДе &nbsp;й &nbsp;п'ятикутний &nbsp;знак &nbsp;горить...<br>\n- &nbsp;Ти &nbsp;брешеш, &nbsp;тінь,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ти &nbsp;брешеш, &nbsp;тінь!<br>\nІ &nbsp;гниль &nbsp;із &nbsp;слів &nbsp;твоїх &nbsp;тече!<br>\nНаш &nbsp;день, &nbsp;що &nbsp;знявсь &nbsp;у &nbsp;височінь,<br>\nНе &nbsp;на &nbsp;твоє &nbsp;зіперсь &nbsp;плече.<br>\nІ &nbsp;язв &nbsp;твоїх &nbsp;беркі &nbsp;герби<br>\nЗ &nbsp;сердець &nbsp;здирали &nbsp;ми.<br>\nВіддали &nbsp;кабаків &nbsp;доми<br>\nНа &nbsp;самосуд &nbsp;юрби.<br>\nІшла &nbsp;юрба, &nbsp;моя &nbsp;юрба,<br>\nНе &nbsp;бруком &nbsp;- &nbsp;по &nbsp;серцях!<br>\nРозбито &nbsp;пень, &nbsp;ущент, &nbsp;упрах<br>\nВеликий &nbsp;твій &nbsp;кабак.<br>\nІ &nbsp;марно &nbsp;намагався &nbsp;ти<br>\nХовать &nbsp;свої &nbsp;герби. &nbsp;Ламали &nbsp;людям &nbsp;ми &nbsp;горби,<br>\nЩоб &nbsp;вирівнять &nbsp;хребти.<br>\nКоли &nbsp;ж &nbsp;зламався, &nbsp;то &nbsp;впади<br>\nІ &nbsp;серце &nbsp;з &nbsp;рук &nbsp;роняй.<br>\nМи &nbsp;звикли &nbsp;з'єднувать &nbsp;ряди,<br>\nБійців &nbsp;личить &nbsp;щодня,<br>\nІ &nbsp;нести &nbsp;серце, &nbsp;як &nbsp;трофей,<br>\nПорубаний &nbsp;в &nbsp;боях,<br>\nЯк &nbsp;славний &nbsp;стяг,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;почесний &nbsp;стяг,<br>\nЦей &nbsp;знак &nbsp;живих &nbsp;людей,<br>\nЗнак &nbsp;вітру, &nbsp;бурі &nbsp;й &nbsp;зненавид,<br>\nВогню &nbsp;й &nbsp;заліза &nbsp;гордий &nbsp;слід...<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;ІІІ<br>\n- &nbsp;Б'єте &nbsp;в &nbsp;громохкий &nbsp;барабан,<br>\nУ &nbsp;барабан &nbsp;із &nbsp;людських &nbsp;шкір!<br>\nВ &nbsp;людей &nbsp;замало &nbsp;в &nbsp;серці &nbsp;ран,<br>\nЗате &nbsp;багато &nbsp;дір.<br>\nІ &nbsp;то &nbsp;не &nbsp;вітер &nbsp;- &nbsp;протяг &nbsp;то<br>\nВ &nbsp;грудях &nbsp;людей &nbsp;свистить.<br>\nНе &nbsp;змиє &nbsp;і &nbsp;не &nbsp;змив &nbsp;ніхто<br>\nКлейна &nbsp;з &nbsp;людських &nbsp;лахміть...<br>\n- &nbsp;Клену &nbsp;і &nbsp;рву &nbsp;твоє &nbsp;клейно!<br>\n- &nbsp;Не &nbsp;рви, &nbsp;бо &nbsp;я &nbsp;- &nbsp;то &nbsp;ти,<br>\nБо &nbsp;ти &nbsp;і &nbsp;я &nbsp;- &nbsp;завжди &nbsp;одно,<br>\nІ &nbsp;нам &nbsp;у &nbsp;парі &nbsp;йти.<br>\nІ &nbsp;тінь &nbsp;моя &nbsp;країною &nbsp;бреде,<br>\nСтолика &nbsp;тінь &nbsp;оця,<br>\nІ &nbsp;не &nbsp;зустріла &nbsp;ще &nbsp;ніде<br>\nЗачинені &nbsp;серця...<br>\nЯ &nbsp;на &nbsp;банкет &nbsp;безумства &nbsp;й &nbsp;глупства<br>\nНесу &nbsp;в &nbsp;кишені &nbsp;серце &nbsp;й &nbsp;карт<br>\nКолоду &nbsp;повну.<br>\n &nbsp; &nbsp; &nbsp; &nbsp; &nbsp; &nbsp;Милий &nbsp;жарт,<br>\nДотепніший &nbsp;за &nbsp;самогубство!<br>\nІ &nbsp;в &nbsp;кабаках &nbsp;землі &nbsp;веду &nbsp;одчайну &nbsp;гру,<br>\nЯк &nbsp;божевільно &nbsp;п'яний &nbsp;банкомет.<br>\nІ &nbsp;трьох &nbsp;партнерів &nbsp;я &nbsp;собі &nbsp;беру:<br>\nТо &nbsp;вбивця, &nbsp;шлюха &nbsp;і &nbsp;поет.<br>\nІ &nbsp;карти &nbsp;кидаю &nbsp;з &nbsp;руки<br>\nНа &nbsp;лишаї &nbsp;процвілі &nbsp;столика,<br>\nІ &nbsp;ніч &nbsp;розлазиться &nbsp;в &nbsp;боки,<br>\nМов &nbsp;чорні &nbsp;вени &nbsp;в &nbsp;серці &nbsp;алкоголіка.<br>\nІ &nbsp;вбивця &nbsp;перший &nbsp;робить &nbsp;знак, &nbsp;-<br>\nСтиснув &nbsp;у &nbsp;руку &nbsp;похололу,<br>\nМов &nbsp;круглу &nbsp;рану, &nbsp;мідяний &nbsp;п'ятак,<br>\nІ &nbsp;ми &nbsp;згинаємось &nbsp;до &nbsp;столу.<br>\nПовія &nbsp;в &nbsp;банк &nbsp;для &nbsp;гри &nbsp;дарунок,<br>\nМов &nbsp;перстень, &nbsp;здерши &nbsp;з &nbsp;губ, &nbsp;дає, &nbsp;-<br>\nДання &nbsp;невитворне &nbsp;своє:<br>\nСмердючий &nbsp;шлюхи &nbsp;поцілунок.<br>\nПоет &nbsp;блідий &nbsp;сидить &nbsp;між &nbsp;нами,<br>\nЗа &nbsp;столиком, &nbsp;на &nbsp;самому &nbsp;краю, &nbsp;-<br>\nІ &nbsp;частку &nbsp;сплачує &nbsp;свою<br>\nДешевими &nbsp;й &nbsp;фальшивими &nbsp;словами.<br>\nЗім'явши &nbsp;серце &nbsp;в &nbsp;довгих &nbsp;пальцях,<br>\nНайбагатіший &nbsp;я &nbsp;між &nbsp;них...<br>\nО, &nbsp;серце,<br>\n &nbsp; &nbsp; &nbsp; &nbsp; &nbsp;серце,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;не &nbsp;печалься;<br>\nНа &nbsp;ешафот &nbsp;столів &nbsp;брудних<br>\nКладу &nbsp;тебе, &nbsp;нічну &nbsp;офіру,<br>\nСеред &nbsp;вселюдського &nbsp;трактиру,<br>\nІ &nbsp;граю &nbsp;партію &nbsp;свою,<br>\nІ &nbsp;програю,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;завше &nbsp;програю...<br>\nЛишаю &nbsp;серце &nbsp;на &nbsp;столі,<br>\nНехай &nbsp;лежить &nbsp;у &nbsp;бруді &nbsp;плазма.<br>\nУсі &nbsp;вітри &nbsp;землі,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;всі &nbsp;подихи &nbsp;землі,<br>\nНемов &nbsp;натхнень &nbsp;надлюдських &nbsp;спазма,<br>\nСтискають &nbsp;горло, &nbsp;в &nbsp;груди &nbsp;б'ють,<br>\nІ &nbsp;ніч &nbsp;кінчається, &nbsp;<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;й &nbsp;мені &nbsp;лисніє &nbsp;путь...<br>\nАле &nbsp;не &nbsp;знаю &nbsp;я, &nbsp;куди &nbsp;тепер &nbsp;іти,<br>\nКоли &nbsp;у &nbsp;грудях &nbsp;цупко &nbsp;- &nbsp;тиша,<br>\nІ &nbsp;бідне &nbsp;серце &nbsp;- &nbsp;бідна &nbsp;миша<br>\nНе &nbsp;прогриза &nbsp;тупі &nbsp;кути...<br>\nЙ &nbsp;не &nbsp;треба &nbsp;знати!<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;Я &nbsp;пройшов<br>\nБагато &nbsp;кабаків,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;більше &nbsp;ще &nbsp;церков<br>\nІ &nbsp;цвинтарів &nbsp;країн.<br>\nНіде &nbsp;нічого &nbsp;не &nbsp;знайшов,<br>\nКрім &nbsp;серць &nbsp;пощерблених, &nbsp;і &nbsp;звихнутих &nbsp;голов,<br>\nІ &nbsp;зігнутих &nbsp;колін.<br>\nА &nbsp;я &nbsp;шукав &nbsp;(чи &nbsp;то &nbsp;верзеться?)<br>\nІ &nbsp;слів, &nbsp;і &nbsp;женщин, &nbsp;і &nbsp;уяв,<br>\nЛише &nbsp;одного &nbsp;не &nbsp;шукав:<br>\n- &nbsp;Загубленого &nbsp;серця.<br>\nІ &nbsp;під &nbsp;сльоту &nbsp;нічних &nbsp;хвилинок,<br>\nСеред &nbsp;брудного &nbsp;кабака,<br>\nНе &nbsp;простягав, &nbsp;як &nbsp;руку &nbsp;жебрака,<br>\nНезграбний &nbsp;серця &nbsp;втинок.<br>\nБлагословенна &nbsp;кішл &nbsp;імла<br>\nІ &nbsp;сухоребрих &nbsp;стін &nbsp;осуга!<br>\nХуда &nbsp;печаль, &nbsp;і &nbsp;довга &nbsp;туга,<br>\nМов &nbsp;потопельник, &nbsp;пропливла.<br>\nАле &nbsp;приходять &nbsp;рівні &nbsp;ранки,<br>\nЧаси &nbsp;уважності,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;години &nbsp;самоти,<br>\nІ &nbsp;потрясаєш: &nbsp;тіло &nbsp;ти,<br>\nМашинко &nbsp;лихоманки!<br>\nІ &nbsp;подаєш &nbsp;до &nbsp;герцю &nbsp;знак &nbsp;ти,<br>\nІ &nbsp;марширують &nbsp;по &nbsp;мені<br>\nУпевнені, &nbsp;нахабні &nbsp;такти.<br>\nІ &nbsp;я &nbsp;тебе &nbsp;не &nbsp;переможу<br>\nНіяк, &nbsp;ніколи &nbsp;і &nbsp;ніде...<br>\nІ &nbsp;серце &nbsp;в &nbsp;путь &nbsp;мене &nbsp;веде,<br>\nІ &nbsp;я &nbsp;не &nbsp;йти &nbsp;- &nbsp;не &nbsp;можу...<br>\n<br>\n &nbsp; &nbsp; &nbsp; &nbsp; &nbsp; &nbsp;ІV<br>\nВін &nbsp;замовчав,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;губи &nbsp;труться &nbsp;білі,<br>\nІ &nbsp;очі &nbsp;розкрива, &nbsp;мов &nbsp;вікна &nbsp;зачапілі,<br>\nІ &nbsp;чоловічок, &nbsp;наче &nbsp;чоловік,<br>\nЗіперся &nbsp;на &nbsp;лутки &nbsp;запалених &nbsp;повік,<br>\nЯк &nbsp;гострий &nbsp;орден &nbsp;в &nbsp;грудь &nbsp;худу,<br>\nВчепилась &nbsp;лампа &nbsp;в &nbsp;тьму.<br>\nЯ &nbsp;в &nbsp;очі &nbsp;зазирну &nbsp;йому<br>\nІ &nbsp;одійду.<br>\nІ &nbsp;зникає &nbsp;час, &nbsp;і &nbsp;буде &nbsp;тиша<br>\nШукати, &nbsp;де &nbsp;лягти...<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;- &nbsp;То &nbsp;тінь &nbsp;твоя<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;тінь &nbsp;хреста &nbsp;святіша?<br>\nА &nbsp;що &nbsp;нам &nbsp;хрест,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;що &nbsp;нам &nbsp;ти?<br>\nНа &nbsp;смітниках &nbsp;чужих<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;твоя &nbsp;сконала &nbsp;Русь<br>\nСобакою &nbsp;голодною &nbsp;й &nbsp;худою.<br>\nТвій &nbsp;юродивий &nbsp;пристав &nbsp;Іісус<br>\nВ &nbsp;вінку &nbsp;з &nbsp;шипшин<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;не &nbsp;стане &nbsp;наді &nbsp;мною.<br>\nСвятий &nbsp;городовик<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;і &nbsp;пристав &nbsp;нищих &nbsp;душ,<br>\nЦей &nbsp;лицемірний &nbsp;бог<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Распутіна &nbsp;й &nbsp;Малюти,<br>\nМене &nbsp;не &nbsp;подола,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;за &nbsp;ним &nbsp;я &nbsp;не &nbsp;піду<br>\nВ &nbsp;його &nbsp;нудний &nbsp;участок &nbsp;для &nbsp;покути.<br>\nІ &nbsp;я &nbsp;знущаюся, &nbsp;глузую &nbsp;і &nbsp;сміюсь<br>\nІз &nbsp;цього &nbsp;сторожа &nbsp;смиренності &nbsp;й &nbsp;моралі,<br>\nЗ &nbsp;наглядача &nbsp;тюрми, &nbsp;що &nbsp;ви &nbsp;її &nbsp;назвали<br>\nСтрунким &nbsp;і &nbsp;ясним &nbsp;словом &nbsp;- &nbsp;Русь.<br>\nМені &nbsp;не &nbsp;храм &nbsp;-<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;бордель &nbsp;твій &nbsp;і &nbsp;трактир,<br>\nЗапльовані &nbsp;столи &nbsp;-<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;мені &nbsp;не &nbsp;сповідальні,<br>\nНенавистні &nbsp;мені<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;акафісти &nbsp;печальні,<br>\nНасадні &nbsp;молитви<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;твоїх &nbsp;холопських &nbsp;вір.<br>\nТримай &nbsp;же &nbsp;серця &nbsp;випнуту &nbsp;ґилу<br>\nБезсилими &nbsp;і &nbsp;хтивими &nbsp;руками,<br>\nЯк &nbsp;синій &nbsp;жмут &nbsp;кишок,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;тягай &nbsp;попід &nbsp;ногами<br>\nПотворну &nbsp;тінь &nbsp;свою,<br>\nПотвору &nbsp;і &nbsp;гнилу.<br>\nІ &nbsp;всі &nbsp;слова &nbsp;твої &nbsp;-<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;то &nbsp;шорох &nbsp;тих &nbsp;інерцій,<br>\nЩо &nbsp;зсовують &nbsp;серця &nbsp;людей &nbsp;набік,<br>\nТому &nbsp;влютовуєм &nbsp;ми &nbsp;в &nbsp;ребра &nbsp;кожне &nbsp;серце, &nbsp;-<br>\nТак &nbsp;цвях &nbsp;вганя &nbsp;в &nbsp;будівлю &nbsp;будівник.<br>\nТи &nbsp;кажеш, &nbsp;що &nbsp;я &nbsp;твій, &nbsp;а &nbsp;я &nbsp;клянусь &nbsp;-<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;готовий<br>\nДволике &nbsp;серце &nbsp;розламать &nbsp;навпіл<br>\nІ &nbsp;дати &nbsp;псам &nbsp;напитися &nbsp;із &nbsp;жил,<br>\nКоли &nbsp;є &nbsp;крапля &nbsp;там<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;твоєї &nbsp;злої &nbsp;крови.<br>\nЯ &nbsp;знаю &nbsp;- &nbsp;ти &nbsp;живий,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;я &nbsp;знаю &nbsp;- &nbsp;ти &nbsp;не &nbsp;здох;<br>\nКричу,<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp;кричу &nbsp;тобі &nbsp;я:<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;доки<br>\nЩе &nbsp;шкутильгатимуть &nbsp;лякливо &nbsp;кривобокі<br>\nСерця &nbsp;людські &nbsp;по &nbsp;трьох &nbsp;сажнях &nbsp;підлог,<br>\nВ &nbsp;тинькованій &nbsp;труні, &nbsp;в &nbsp;коробочці &nbsp;труни,<br>\nКовтаючи &nbsp;слова &nbsp;горлянками &nbsp;вузькими?<br>\nІ &nbsp;дикі, &nbsp;як &nbsp;одчай, &nbsp;припадки &nbsp;тишини,<br>\nЦі &nbsp;діри &nbsp;в &nbsp;вічність, &nbsp;ломляться &nbsp;під &nbsp;ними.<br>\nІ &nbsp;клоччям &nbsp;котиться &nbsp;із &nbsp;уст &nbsp;і &nbsp;піт, &nbsp;і &nbsp;слизь,<br>\nІз &nbsp;уст, &nbsp;що &nbsp;випнулись &nbsp;глибоким, &nbsp;чорним<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;колом...<br>\nІ &nbsp;зашморгом &nbsp;шляхи &nbsp;всі &nbsp;заплелись<br>\nОцим &nbsp;христосикам, &nbsp;хлистам &nbsp;і &nbsp;богомолам.<br>\nСтолоначальники, &nbsp;убивці, &nbsp;сутенерики,<br>\nРаби &nbsp;раба &nbsp;і &nbsp;служники &nbsp;слуги,<br>\nСини &nbsp;російської &nbsp;великої &nbsp;істерики<br>\nІ &nbsp;всеросійської &nbsp;великої &nbsp;нудьги,<br>\nВсесвітнє &nbsp;падло &nbsp;і &nbsp;вселюдська &nbsp;гнусь,<br>\nЗдихайте &nbsp;у &nbsp;своїй &nbsp;зачиненій &nbsp;конурі!<br>\nПовстала &nbsp;у &nbsp;вогні, &nbsp;в &nbsp;пожежі, &nbsp;герці &nbsp;й &nbsp;бурі<br>\nВкраїна &nbsp;інша &nbsp;й &nbsp;інша &nbsp;Русь...<br>\nІ &nbsp;що,<br>\n &nbsp; &nbsp; &nbsp;і &nbsp;що &nbsp;тепер &nbsp;мені<br>\nТвій &nbsp;зойк, &nbsp;твій &nbsp;біль &nbsp;і &nbsp;зненавида?<br>\nІ &nbsp;мево &nbsp;лампи, &nbsp;як &nbsp;сновида,<br>\nПройшло &nbsp;повз &nbsp;мене &nbsp;в &nbsp;тишині.<br>\nІ &nbsp;було &nbsp;чути, &nbsp;як &nbsp;парує &nbsp;вільгість,<br>\nІ &nbsp;випар &nbsp;тьми, &nbsp;мов &nbsp;тінь &nbsp;густа, &nbsp;застиг,<br>\nТлетворна &nbsp;тінь, &nbsp;де &nbsp;сіпається &nbsp;тільки<br>\nСкажений &nbsp;живчик &nbsp;на &nbsp;кістках &nbsp;сухих.<br>\nНе &nbsp;заховає &nbsp;хижа &nbsp;тьма<br>\nВідблиска &nbsp;глухої &nbsp;муки,<br>\nІ &nbsp;Достоєвський &nbsp;сухорукий<br>\nГорбатий &nbsp;лоб, &nbsp;як &nbsp;брилу, &nbsp;підійма.<br>\nІ &nbsp;мружаться, &nbsp;мов &nbsp;ласі &nbsp;звірі, &nbsp;вилиці<br>\nІ &nbsp;рот &nbsp;слова &nbsp;несказані &nbsp;жує...<br>\nСерце,<br>\n &nbsp; &nbsp; &nbsp; &nbsp;тихе &nbsp;серце &nbsp;моє, &nbsp;-<br>\nТой &nbsp;помиливсь, &nbsp;хто &nbsp;не &nbsp;милиться.<br>\nТож &nbsp;хай &nbsp;сьогодні &nbsp;швидше &nbsp;буде &nbsp;вчора,<br>\nІ &nbsp;в &nbsp;двері &nbsp;хай &nbsp;твої &nbsp;не &nbsp;стука &nbsp;гість &nbsp;нічний...<br>\nЯк &nbsp;штопор, &nbsp;в &nbsp;горло &nbsp;коридора<br>\nВкрутився &nbsp;протяг &nbsp;довгий &nbsp;і &nbsp;в'юнкий.<br>\nШарпнувшись, &nbsp;тіні &nbsp;стали &nbsp;строго<br>\nВ &nbsp;чіткі &nbsp;і &nbsp;правильні &nbsp;ряди,<br>\nІ &nbsp;темний &nbsp;круг...<br>\n &nbsp; &nbsp; &nbsp; &nbsp; &nbsp; &nbsp; &nbsp;Вдивившися &nbsp;туди,<br>\nЯ &nbsp;не &nbsp;побачив &nbsp;там &nbsp;нікого,<br>\nЛиш &nbsp;пліснява &nbsp;полізла &nbsp;по &nbsp;стіні,<br>\nДе &nbsp;звикла &nbsp;з &nbsp;року &nbsp;в &nbsp;рік &nbsp;тулитись.<br>\nСпинялись, &nbsp;- &nbsp;не &nbsp;могли &nbsp;спинитись<br>\nДрібненькі &nbsp;хвилі &nbsp;маячні.<br>\nАле &nbsp;все &nbsp;стало &nbsp;просте &nbsp;й &nbsp;звичне:<br>\nПошарпана &nbsp;підлога &nbsp;й &nbsp;стіна,<br>\nІ &nbsp;лампа &nbsp;на &nbsp;стіні, &nbsp;й &nbsp;простора &nbsp;тишина,<br>\nІ &nbsp;водогону &nbsp;стукання &nbsp;ритмічне.<br>\nІ &nbsp;кожен &nbsp;стук &nbsp;- &nbsp;життя &nbsp;міцного &nbsp;знак,<br>\nЖиття &nbsp;земного, &nbsp;простого, &nbsp;як &nbsp;подих.<br>\nІ &nbsp;серце &nbsp;так &nbsp;мені &nbsp;сказало: &nbsp;\"Так\",<br>\nІ &nbsp;вітер &nbsp;шелестів &nbsp;по &nbsp;сходах...<br>\n<br>\n &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;П &nbsp;і &nbsp;с &nbsp;л &nbsp;я &nbsp;с &nbsp;л &nbsp;о &nbsp;в &nbsp;о<br>\nЧитальнику! &nbsp;Вельмишановний &nbsp;мій!<br>\nНевже &nbsp;ж &nbsp;насправді &nbsp;це &nbsp;лише &nbsp;цинічна &nbsp;містика,<br>\nРозхристана, &nbsp;без &nbsp;фігового &nbsp;листика,<br>\nСимптом &nbsp;моїх &nbsp;психостеній?<br>\nО, &nbsp;ні, &nbsp;бо &nbsp;я &nbsp;не &nbsp;гірш &nbsp;од &nbsp;Вас.<br>\nСам &nbsp;знаю &nbsp;твердо, &nbsp;аж &nbsp;на &nbsp;диво,<br>\nЩо &nbsp;бачить &nbsp;привиди &nbsp;в &nbsp;наш &nbsp;час &nbsp;-<br>\nНевитримано &nbsp;і &nbsp;шкідливо.<br>\nТому &nbsp;- &nbsp;це &nbsp;так &nbsp;собі, &nbsp;чи &nbsp;вправа, &nbsp;чи &nbsp;прийом,<br>\nБо &nbsp;вчити &nbsp;тут &nbsp;когось &nbsp;я &nbsp;не &nbsp;бажаю &nbsp;зовсім;<br>\nАдже &nbsp;ж &nbsp;не &nbsp;йти &nbsp;ж &nbsp;на &nbsp;тебе &nbsp;напролом. &nbsp;<br><br><em>1928. ПОЕЗІЇ. Київ, \"Книгоспілка\", 1930.</em>\n\n\n<br><br>\n"
}