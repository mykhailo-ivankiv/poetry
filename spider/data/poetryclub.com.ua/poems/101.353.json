{
  "author": "Бровченко Володимир",
  "name": "ПТАХОКВІТКИ З ПЕТРИКІВКИ",
  "link": "metrs_poem.php?poem=13062",
  "html": "\n<h4></h4>\n\n<a href=\"/metrs.php?id=234&amp;type=tvorch\" class=\"redhr1\">Творчість</a> |\n<a href=\"/metrs.php?id=234&amp;type=biogr\" class=\"redhr1\">Біографія</a> |\n<a href=\"/metrs.php?id=234&amp;type=critiques\" class=\"redhr1\">Критика</a>\n\n<h4>ПТАХОКВІТКИ З ПЕТРИКІВКИ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nБіжать &nbsp;з &nbsp;усієї &nbsp;Вкраїни<br>\nПлаци, &nbsp;котеджі, &nbsp;хати,<br>\nЗупиняються &nbsp;коло &nbsp;тину,<br>\nПитають &nbsp;дорогу &nbsp;до &nbsp;Тетяни &nbsp;Пати.<br>\nБіжать &nbsp;із &nbsp;села &nbsp;і &nbsp;міста,<br>\nА &nbsp;тих &nbsp;доріг &nbsp;аж &nbsp;триста.<br>\n<br>\nХай &nbsp;там &nbsp;зима &nbsp;чи &nbsp;літо, &nbsp;-<br>\nЖивуть &nbsp;в &nbsp;Петриківці &nbsp;квіти.<br>\nТи &nbsp;їм &nbsp;хоч &nbsp;голову &nbsp;одкрути,<br>\nА &nbsp;вони &nbsp;полишають &nbsp;хати<br>\nТа &nbsp;й &nbsp;летять &nbsp;у &nbsp;світи.<br>\nТи &nbsp;їм &nbsp;хоч &nbsp;що &nbsp;роби,<br>\nА &nbsp;вони &nbsp;через &nbsp;долини &nbsp;та &nbsp;горби<br>\nЛетять &nbsp;– &nbsp;зі &nbsp;стіни &nbsp;чи &nbsp;комина,<br>\nВіконниць, &nbsp;скринь &nbsp;та &nbsp;з &nbsp;нашого &nbsp;спомину<br>\nНа &nbsp;віялки &nbsp;і &nbsp;безтарки &nbsp;–<br>\nМолодюсінькі &nbsp;квіти, &nbsp;не &nbsp;перестарки, &nbsp;-<br>\nЛетять &nbsp;без &nbsp;жодної &nbsp;візи,<br>\nВсюдисущі &nbsp;і &nbsp;свавільні,<br>\nНа &nbsp;машинне &nbsp;залізо,<br>\nНа &nbsp;вивіски &nbsp;артільні,<br>\nА &nbsp;далі &nbsp;– &nbsp;на &nbsp;папір,<br>\nНа &nbsp;дерев’яні &nbsp;дошки,<br>\nНа &nbsp;пластмасові &nbsp;плакети…<br>\n<br>\nНу &nbsp;що, &nbsp;товариші &nbsp;непоети,<br>\nА &nbsp;ви &nbsp;казали: &nbsp;квіти &nbsp;– &nbsp;це &nbsp;тобі &nbsp;не &nbsp;пташки…<br>\nТи &nbsp;їм &nbsp;хоч &nbsp;що &nbsp;роби,<br>\nА &nbsp;вони &nbsp;таки &nbsp;мають &nbsp;крила,<br>\nОчі &nbsp;й &nbsp;дзьоби.<br>\nПерепурхнуть &nbsp;на &nbsp;місцеві &nbsp;базари,<br>\nА &nbsp;далі &nbsp;– &nbsp;на &nbsp;столичні &nbsp;і &nbsp;міжнародні,<br>\nІ &nbsp;їм &nbsp;ніщо &nbsp;– &nbsp;ні &nbsp;зловісні &nbsp;хмари,<br>\nНі &nbsp;чорні &nbsp;круки, &nbsp;ні &nbsp;моря, &nbsp;ні &nbsp;безодні.<br>\nГар &nbsp;нюні, &nbsp;гарнесенькі, &nbsp;гарні,<br>\nДіти &nbsp;мої, &nbsp;птахоквіти!<br>\nХто &nbsp;там &nbsp;казав,<br>\nЩо &nbsp;ми &nbsp;незугарні?<br>\nА &nbsp;вони &nbsp;перепурхують &nbsp;на &nbsp;манішки,<br>\nПілки &nbsp;й &nbsp;рукави:<br>\nЖиви! &nbsp;Живи! &nbsp;Живи!<br>\n<br>\nПобачать &nbsp;люди &nbsp;кучерявку, &nbsp;оту &nbsp;мальовку,<br>\nТа &nbsp;й &nbsp;скажуть: &nbsp;- &nbsp;Ловко! &nbsp;–<br>\nОто &nbsp;як &nbsp;вродилося<br>\nПід &nbsp;рукою &nbsp;казкаря<br>\n«Во &nbsp;время &nbsp;оно»,<br>\nТак &nbsp;і &nbsp;світить, &nbsp;як &nbsp;зоря,<br>\nКалинове &nbsp;гроно,<br>\nТільки &nbsp;тепер &nbsp;подесятерилася &nbsp;його &nbsp;сила,<br>\nБо &nbsp;має &nbsp;крила.<br>\n<br>\nЗ &nbsp;нашої &nbsp;долі, &nbsp;з &nbsp;наших &nbsp;реалій &nbsp;–<br>\nДо &nbsp;Парижів &nbsp;летять &nbsp;та &nbsp;Монреалів.<br>\nТак &nbsp;і &nbsp;кличуть &nbsp;охочих: &nbsp;- &nbsp;Купи! &nbsp;Купи!<br>\nЗдолай &nbsp;бар’єри &nbsp;товпи,<br>\nТа &nbsp;купи!<br>\nНе &nbsp;хочеш &nbsp;купляти, &nbsp;- &nbsp;даруємо &nbsp;так.<br>\nЩо &nbsp;нам &nbsp;той &nbsp;нещасний &nbsp;буржуйський &nbsp;п’ятак!<br>\nНе &nbsp;продається &nbsp;душа!<br>\nОдійди &nbsp;од &nbsp;коша!<br>\nНе &nbsp;скандальте, &nbsp;колишні &nbsp;одесити, &nbsp;ша!<br>\nОсь &nbsp;зараз &nbsp;Пікуш &nbsp;Андрій<br>\n(Зачаруй &nbsp;їх, &nbsp;безкрилих, &nbsp;серця &nbsp;обігрій!)<br>\nПензликом &nbsp;поверне<br>\nТрохи &nbsp;з &nbsp;півночі, &nbsp;трохи &nbsp;з &nbsp;півдня &nbsp;–<br>\nІ &nbsp;матимеш &nbsp;багряного &nbsp;півня,<br>\nА &nbsp;той &nbsp;скочив &nbsp;на &nbsp;синхрофазотрон,<br>\nЯк &nbsp;на &nbsp;трон,<br>\nТа &nbsp;як &nbsp;закукурікає!<br>\nТовпа &nbsp;обступила, &nbsp;дихнуть &nbsp;не &nbsp;дає &nbsp;чоловікові,<br>\nБо &nbsp;вся &nbsp;виставка &nbsp;модерна<br>\nСтала &nbsp;враз &nbsp;українським &nbsp;селом,<br>\nТа &nbsp;й &nbsp;сміється &nbsp;над &nbsp;всесвітянським &nbsp;злом.<br>\nНу &nbsp;що, &nbsp;пахнуть &nbsp;Андрієві &nbsp;кольори?<br>\nХто &nbsp;хоче &nbsp;– &nbsp;бери!<br>\nКладемо &nbsp;на &nbsp;душу, &nbsp;як &nbsp;на &nbsp;петриківський &nbsp;таріль,<br>\nХліб &nbsp;і &nbsp;сіль,<br>\nА &nbsp;ще &nbsp;можем, &nbsp;скажімо, &nbsp;яблука &nbsp;чи &nbsp;виноградні &nbsp;китиці<br>\n(Що &nbsp;там &nbsp;іще &nbsp;на &nbsp;городі &nbsp;є?).<br>\nІнше &nbsp;ж &nbsp;виночерпіє &nbsp;і &nbsp;чревоугодіє<br>\nПіддаємо &nbsp;критиці.<br>\nТим &nbsp;часом &nbsp;з &nbsp;петриківських &nbsp;хатів<br>\nНовий &nbsp;гурт &nbsp;птахоквіток &nbsp;полетів.<br>\nА &nbsp;вже &nbsp;його &nbsp;споряджали &nbsp;в &nbsp;дорогу<br>\nДжинсові &nbsp;правнуки &nbsp;Пати…<br>\nІ &nbsp;ти?<br>\n<br>\nА &nbsp;сиві &nbsp;зозулі &nbsp;на &nbsp;калині<br>\nКують &nbsp;собі &nbsp;од &nbsp;віку &nbsp;й &nbsp;донині,<br>\nА &nbsp;в’юнкі &nbsp;вусики &nbsp;квасолі<br>\nЛоскочуть &nbsp;крила<br>\nНашої &nbsp;пісні &nbsp;і &nbsp;нашої &nbsp;долі.<br>\n\n\n\n<br><br>\n"
}