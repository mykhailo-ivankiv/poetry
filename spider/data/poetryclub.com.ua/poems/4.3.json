{
  "author": "Русин Павло з Кросна ",
  "name": "ПОХВАЛА ВАЛЕРІЮ МАКСІМУ",
  "link": "metrs_poem.php?poem=6781",
  "html": "\n<h4></h4>\n\n<a href=\"/metrs.php?id=302&amp;type=tvorch\" class=\"redhr1\">Творчість</a> |\n<a href=\"/metrs.php?id=302&amp;type=biogr\" class=\"redhr1\">Біографія</a> |\n<a href=\"/metrs.php?id=302&amp;type=critiques\" class=\"redhr1\">Критика</a>\n\n<h4>ПОХВАЛА ВАЛЕРІЮ МАКСІМУ</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n<i>З латинської мови переклав А.О. Содомора</i><br><br>\nЯкщо &nbsp;бажаєш, &nbsp;хто &nbsp;б &nbsp;ти &nbsp;не &nbsp;був, &nbsp;сягнуть &nbsp;<br>\nПохвал &nbsp;найвищих, &nbsp;благ &nbsp;найжаданіших &nbsp;<br>\nІ &nbsp;грізній &nbsp;підступами &nbsp;долі<br>\nЙ &nbsp;смерті &nbsp;жахливій &nbsp;у &nbsp;вічі &nbsp;глянуть, &nbsp;— &nbsp;<br>\n<br>\nСлужи &nbsp;щоденно &nbsp;милій &nbsp;наставниці &nbsp;— &nbsp;<br>\nСвятій &nbsp;Чесноті, &nbsp;тільки &nbsp;до &nbsp;неї &nbsp;слід &nbsp;<br>\nНевтомно &nbsp;йти &nbsp;— &nbsp;мужі &nbsp;великі<br>\nВчать, &nbsp;— &nbsp;лиш &nbsp;її &nbsp;над &nbsp;усе &nbsp;цінити.<br>\n<br>\nЧий &nbsp;корінь, &nbsp;кажуть, &nbsp;надто &nbsp;гіркий &nbsp;на &nbsp;смак, &nbsp;<br>\nШорсткий &nbsp;— &nbsp;на &nbsp;дотик, &nbsp;ніжні &nbsp;гілки &nbsp;зате<br>\nРясніють &nbsp;пишними, &nbsp;смачними, &nbsp;<br>\nНаче &nbsp;той &nbsp;мед &nbsp;золотий, &nbsp;плодами.<br>\n<br>\nДіянь &nbsp;великих &nbsp;прагне &nbsp;Чеснота &nbsp;ця &nbsp;<br>\nЙ &nbsp;трудів &nbsp;незмірних; &nbsp;чи &nbsp;ж &nbsp;не &nbsp;тому &nbsp;вона, &nbsp;<br>\nЄдина, &nbsp;вказує &nbsp;до &nbsp;щастя<br>\nСправжнього &nbsp;й &nbsp;святості &nbsp;шлях &nbsp;достойним.<br>\n<br>\nТому &nbsp;ледащо, &nbsp;нелюд, &nbsp;напасник &nbsp;той, &nbsp;<br>\nБлудник, &nbsp;зухвалець &nbsp;підлий, &nbsp;зіпсутий &nbsp;геть &nbsp;<br>\nІ &nbsp;злом &nbsp;отруєний, &nbsp;душею<br>\nТемний &nbsp;— &nbsp;її &nbsp;б &nbsp;не &nbsp;пізнав &nbsp;ніколи.<br>\n<br>\nТа &nbsp;ти &nbsp;без &nbsp;труду &nbsp;прикрого, &nbsp;вір &nbsp;мені, &nbsp;<br>\nЇї &nbsp;пізнаєш &nbsp;і &nbsp;осягнеш &nbsp;її,<br>\nЯкщо, &nbsp;ступаючи &nbsp;до &nbsp;неї,<br>\nТи &nbsp;збереш &nbsp;непохитну &nbsp;волю.<br>\n<br>\nУсе &nbsp;ж &nbsp;бо &nbsp;на &nbsp;світі &nbsp;робить &nbsp;легким &nbsp;вона. &nbsp;<br>\nХай &nbsp;сум, &nbsp;хай &nbsp;радість, &nbsp;що &nbsp;сколихнуть &nbsp;її, &nbsp;<br>\nЗдолало &nbsp;б, &nbsp;духом &nbsp;спокійну<br>\nНавіть &nbsp;в &nbsp;годину &nbsp;тяжкої &nbsp;скрути &nbsp;її?<br>\n<br>\nПочаток, &nbsp;може, &nbsp;здатися &nbsp;трудним &nbsp;тобі, &nbsp;<br>\nОдначе &nbsp;трудність &nbsp;— &nbsp;не &nbsp;у &nbsp;початку &nbsp;тім: &nbsp;<br>\nЦе &nbsp;ти, &nbsp;що &nbsp;хиб &nbsp;ще &nbsp;не &nbsp;позбувся, &nbsp;<br>\nХибну &nbsp;про &nbsp;нього &nbsp;уяву &nbsp;маєш.<br>\n<br>\nЯк &nbsp;той, &nbsp;хто &nbsp;ситий &nbsp;аж &nbsp;до &nbsp;переситу, &nbsp;<br>\nКому &nbsp;нудотно, &nbsp;скільки &nbsp;б &nbsp;до &nbsp;страв &nbsp;своїх &nbsp;<br>\nНе &nbsp;сипав &nbsp;солі, &nbsp;звик &nbsp;лудити<br>\nНіжним &nbsp;вином &nbsp;піднебіння &nbsp;в'яле.<br>\n<br>\nТак &nbsp;само &nbsp;й &nbsp;з &nbsp;тими, &nbsp;в'їдлива &nbsp;хіть &nbsp;кому &nbsp;<br>\nПід &nbsp;самим &nbsp;серцем &nbsp;чорне &nbsp;гніздо &nbsp;звила: &nbsp;<br>\nЧесноту &nbsp;годі &nbsp;їм &nbsp;пізнати,<br>\nЯк &nbsp;не &nbsp;зціляли &nbsp;б &nbsp;душі &nbsp;своєї.<br>\n<br>\nТебе &nbsp;ж &nbsp;прошу &nbsp;я, &nbsp;поки &nbsp;ще &nbsp;розум &nbsp;твій &nbsp;<br>\nГнучкий &nbsp;та &nbsp;свіжий, &nbsp;поки &nbsp;душа &nbsp;твоя, &nbsp;<br>\nМов &nbsp;промінь, &nbsp;чиста &nbsp;— &nbsp;тій &nbsp;хворобі &nbsp;<br>\nОпір &nbsp;чини, &nbsp;не &nbsp;ріднися &nbsp;з &nbsp;блудом.<br>\n<br>\nА &nbsp;я &nbsp;стежку &nbsp;певну &nbsp;й &nbsp;пряму &nbsp;до &nbsp;тебе &nbsp;<br>\nСкерую &nbsp;нині, &nbsp;й &nbsp;не &nbsp;манівцем &nbsp;кружним, &nbsp;<br>\nА &nbsp;навпрост, &nbsp;ясною &nbsp;тропою,<br>\nВір &nbsp;мені, &nbsp;ти &nbsp;до &nbsp;Чесноти &nbsp;вийдеш:<br>\n<br>\nВалерій &nbsp;Максім &nbsp;— &nbsp;ось &nbsp;джерело &nbsp;твоє, &nbsp;<br>\nТому &nbsp;й &nbsp;подам &nbsp;я &nbsp;зміст &nbsp;його &nbsp;книг &nbsp;тобі: &nbsp;<br>\nВ &nbsp;них &nbsp;славить &nbsp;він &nbsp;мужів &nbsp;діяння<br>\nЙ &nbsp;вислови &nbsp;їхні, &nbsp;на &nbsp;диво &nbsp;влучні.<br>\n<br>\nВ &nbsp;єдине &nbsp;ціле &nbsp;зводить &nbsp;майстерно &nbsp;він &nbsp;<br>\nПогане &nbsp;й &nbsp;добре, &nbsp;так &nbsp;і &nbsp;повчає &nbsp;нас &nbsp;<br>\nНа &nbsp;різних &nbsp;прикладах, &nbsp;до &nbsp;чого &nbsp;<br>\nЙти, &nbsp;а &nbsp;чого &nbsp;— &nbsp;уникати &nbsp;маєм.<br>\n<br>\nКоли &nbsp;волієш, &nbsp;отже, &nbsp;верхи &nbsp;дерев, &nbsp;<br>\nА &nbsp;не &nbsp;коріння, &nbsp;й &nbsp;хочеш &nbsp;плоди &nbsp;рясні, &nbsp;<br>\nНектарні &nbsp;радісно &nbsp;зривати<br>\nГен &nbsp;аж &nbsp;із &nbsp;тих &nbsp;щонайвищих &nbsp;гілок,<br>\n<br>\nЙому &nbsp;довірся, &nbsp;тільки &nbsp;за &nbsp;ним &nbsp;прямуй,<br>\nРівняйсь &nbsp;на &nbsp;нього, &nbsp;часто &nbsp;до &nbsp;рук &nbsp;бери<br>\nЙого &nbsp;писання: &nbsp;їх &nbsp;бо &nbsp;пильно<br>\nВивірив &nbsp;час, &nbsp;непідкупний &nbsp;цензор.\n\n\n<br><br>\n"
}