{
  "author": "Федькович Юрій",
  "name": "7. СТОЙКАР",
  "link": "/metrs_poem.php?poem=7852",
  "html": "\n<h4></h4>\n\n<a href=\"/metrs.php?id=318&amp;type=tvorch\" class=\"redhr1\">Творчість</a> |\n<a href=\"/metrs.php?id=318&amp;type=biogr\" class=\"redhr1\">Біографія</a> |\n<a href=\"/metrs.php?id=318&amp;type=critiques\" class=\"redhr1\">Критика</a>\n\n<h4>7. СТОЙКАР</h4>\n<!--<div style=\"float:right;margin-left: 10px\">\n\t<script async src=\"//pagead2.googlesyndication.com/pagead/js/adsbygoogle.js\"></script>\n\n\t<ins class=\"adsbygoogle\"\n\t\t style=\"display:inline-block;width:250px;height:400px\"\n\t\t data-ad-client=\"ca-pub-5357335372099528\"\n\t\t data-ad-slot=\"7581761695\"></ins>\n\t<script>\n\t(adsbygoogle = window.adsbygoogle || []).push({});\n\t</script>\n</div>-->\n\nМісяцю-князю,<br>\nБілий &nbsp;вівчарю,<br>\nВийди, &nbsp;голубе,<br>\nЗ &nbsp;чорної &nbsp;хмари!<br>\nБо &nbsp;я &nbsp;далеко<br>\nСю &nbsp;ніч &nbsp;мандрую;<br>\nСю &nbsp;ніч &nbsp;мандрую &nbsp;-<br>\nДе &nbsp;цар &nbsp;ночує,<br>\nТой &nbsp;білий &nbsp;цісар<br>\nВ &nbsp;золотій &nbsp;зброї,<br>\nЩо &nbsp;му &nbsp;три &nbsp;зорі<br>\nНад &nbsp;головою,<br>\nНа &nbsp;княжих &nbsp;грудях<br>\nЗолоте &nbsp;руно...<br>\nО &nbsp;моя &nbsp;думо!<br>\n.......................<br>\nНе &nbsp;плач, &nbsp;серце, &nbsp;не &nbsp;плач, &nbsp;моє!<br>\nНе &nbsp;буду &nbsp;з &nbsp;тобою, &nbsp;-<br>\nМіж &nbsp;білими &nbsp;німчиками<br>\nНайду &nbsp;свою &nbsp;долю.<br>\nБуду &nbsp;з &nbsp;ними, &nbsp;молодими,<br>\nПід &nbsp;германом &nbsp;биться,<br>\nБуду &nbsp;у &nbsp;їх &nbsp;пишних &nbsp;церквах<br>\nБогові &nbsp;молиться.<br>\nБуду &nbsp;тихим &nbsp;їх &nbsp;дівчатам<br>\nПід &nbsp;вікнами &nbsp;співати,<br>\nНа &nbsp;золотій &nbsp;бандуроньці<br>\nВсю &nbsp;ніч &nbsp;пригравати.<br>\nА &nbsp;у &nbsp;днину &nbsp;припочину<br>\nНа &nbsp;лебедіх &nbsp;грудях,<br>\nЗаплакану &nbsp;Україну<br>\nНавіки &nbsp;забуду.<br>\nЗаплакану &nbsp;Україну,<br>\nЗаплакані &nbsp;діти...<br>\nЗабуду &nbsp;тя, &nbsp;серде &nbsp;моє,<br>\nПри &nbsp;місяця &nbsp;світі...<br>\nСвіти &nbsp;ж, &nbsp;мій &nbsp;князю!<br>\nХоть &nbsp;на &nbsp;годину,<br>\nХоть &nbsp;в &nbsp;домовину...<br>\nЧого &nbsp;ж &nbsp;я &nbsp;плачу?..<br>\n<br>\nЗійди, &nbsp;зійди, &nbsp;срібнорогий,<br>\n &nbsp; &nbsp; &nbsp;в &nbsp;рожевім &nbsp;гаю,<br>\nСкажи &nbsp;єї, &nbsp;серце &nbsp;моє,<br>\n &nbsp; &nbsp; &nbsp;що &nbsp;їй &nbsp;продаю<br>\nМолодому &nbsp;цісареві<br>\n &nbsp; &nbsp; &nbsp;в &nbsp;барвінковий &nbsp;край<br>\nЗа &nbsp;чарочку &nbsp;токай-вина,<br>\n &nbsp; &nbsp; &nbsp;за &nbsp;меду &nbsp;бокал.<br>\nВ &nbsp;барвінковій &nbsp;Німтчині,<br>\n &nbsp; &nbsp; &nbsp;як &nbsp;місяць &nbsp;сходив,<br>\nПо &nbsp;ганочку &nbsp;мальованім<br>\n &nbsp; &nbsp; &nbsp;цар-цісар &nbsp;ходив,<br>\nНа &nbsp;золотій &nbsp;алеуті<br>\n &nbsp; &nbsp; &nbsp;дві &nbsp;пісеньці &nbsp;грав.<br>\nВ &nbsp;його &nbsp;личко &nbsp;кривавоє &nbsp;-<br>\n &nbsp; &nbsp; &nbsp;він &nbsp;го &nbsp;утирав;<br>\nНа &nbsp;голові &nbsp;залізная &nbsp;-<br>\n &nbsp; &nbsp; &nbsp;він &nbsp;єї &nbsp;здоймив,<br>\nПоцілував, &nbsp;та &nbsp;й &nbsp;заплакав,<br>\n &nbsp; &nbsp; &nbsp;та &nbsp;й &nbsp;переломив.<br>\n\"Одну, &nbsp;- &nbsp;каже, &nbsp;- &nbsp;половину<br>\n &nbsp; &nbsp; &nbsp;буду &nbsp;дарувать,<br>\nА &nbsp;з &nbsp;другої &nbsp;в &nbsp;злотарчика<br>\n &nbsp; &nbsp; &nbsp;два &nbsp;персні &nbsp;кувать.<br>\nДва &nbsp;перстені &nbsp;насаджені,<br>\n &nbsp; &nbsp; &nbsp;а &nbsp;доля &nbsp;одна:<br>\nЗвінчаються &nbsp;з &nbsp;Чорним &nbsp;морем<br>\n &nbsp; &nbsp; &nbsp;в &nbsp;неділю &nbsp;до &nbsp;дня.<br>\nА &nbsp;щоб &nbsp;люди &nbsp;не &nbsp;казали, &nbsp;-<br>\n &nbsp; &nbsp; &nbsp;не &nbsp;буду &nbsp;тужить:<br>\nУ &nbsp;годину &nbsp;повінчаюсь,<br>\n &nbsp; &nbsp; &nbsp;увік &nbsp;будем &nbsp;жить\".<br>\n<br>\nА &nbsp;ви, &nbsp;люди, &nbsp;вибачайте,<br>\nКоли &nbsp;вас &nbsp;клопочу!<br>\nТільки &nbsp;серцю &nbsp;в &nbsp;світі &nbsp;волі,<br>\nЩо &nbsp;темної &nbsp;ночі.<br>\nДуша &nbsp;ломить &nbsp;свої &nbsp;замки,<br>\nЛанці &nbsp;олов'яні,<br>\nГуля &nbsp;собі &nbsp;білим &nbsp;конем<br>\nМежи &nbsp;віщунами<br>\nТа &nbsp;вгадує &nbsp;чужу &nbsp;долю.<br>\nТака &nbsp;божа &nbsp;воля!<br>\nТільки &nbsp;свою &nbsp;не &nbsp;вгадає<br>\nНіколи, &nbsp;ніколи.<br>\nЧи &nbsp;так, &nbsp;браття-товариші,<br>\nЧи &nbsp;добре &nbsp;я &nbsp;кажу?<br>\nСпівак &nbsp;правду &nbsp;заспіває, &nbsp;-<br>\nПравду &nbsp;не &nbsp;покаже.<br>\n<br>\nСвітить &nbsp;місяць &nbsp;серед &nbsp;неба,<br>\nЗіроньки &nbsp;сіяють.<br>\nСпочивають &nbsp;бідні &nbsp;люди,<br>\nЯк &nbsp;хто &nbsp;собі &nbsp;знає.<br>\nДехто &nbsp;собі &nbsp;в &nbsp;єдамашках<br>\nТа &nbsp;в &nbsp;білих &nbsp;перинах,<br>\nДехто &nbsp;в &nbsp;шинку &nbsp;під &nbsp;лавою,<br>\nА &nbsp;дехто &nbsp;й &nbsp;під &nbsp;тином<br>\nІзогнувся &nbsp;- &nbsp;ніч &nbsp;приспала,<br>\nЯк &nbsp;рідна &nbsp;мати.<br>\nА &nbsp;Морфаїс &nbsp;молоденький,<br>\nТой &nbsp;син &nbsp;її &nbsp;багатий,<br>\nКолюдує &nbsp;з &nbsp;гостинцями:<br>\nЦісареві &nbsp;з &nbsp;Відня<br>\nВіддав &nbsp;назад &nbsp;Малан-місто;<br>\nА &nbsp;удові &nbsp;бідній<br>\nПривів &nbsp;сина &nbsp;з &nbsp;Італії,<br>\nДе &nbsp;го &nbsp;поховали;<br>\nПоручникам &nbsp;молоденьким &nbsp;-<br>\nГрошиків &nbsp;чимало<br>\nТа &nbsp;патенти &nbsp;на &nbsp;майорів;<br>\n\"Матиці\" &nbsp;та &nbsp;\"Слову\" &nbsp;-<br>\nКарбованців &nbsp;та &nbsp;орденів.<br>\nЩо &nbsp;кому &nbsp;до &nbsp;того!<br>\nА &nbsp;що &nbsp;санів, &nbsp;а &nbsp;що &nbsp;слави,<br>\nА &nbsp;сліз &nbsp;України...<br>\nА &nbsp;прокльону!.. &nbsp;аж &nbsp;упились!<br>\nА &nbsp;мені, &nbsp;єдиний,<br>\nЩо &nbsp;осталось &nbsp;в &nbsp;твоїм &nbsp;розі?<br>\nТільки &nbsp;дрібні &nbsp;сльози<br>\nТа &nbsp;невкрита &nbsp;домовина...<br>\nБоже &nbsp;милий, &nbsp;боже!<br>\n<br>\nДе &nbsp;ж &nbsp;ти &nbsp;нічку &nbsp;заночував,<br>\nСердешний &nbsp;Іване?<br>\nЧи &nbsp;у &nbsp;полі, &nbsp;чи &nbsp;удома,<br>\nЧи &nbsp;на &nbsp;царській &nbsp;брамі<br>\nСеред &nbsp;Відня &nbsp;на &nbsp;шельваху?<br>\nЗаплакані &nbsp;очі...<br>\nПоплач &nbsp;собі, &nbsp;Іваночку,<br>\nТемненької &nbsp;ночі,<br>\nДоки &nbsp;єще &nbsp;спочивають<br>\nНедобрії &nbsp;люде;<br>\nНе &nbsp;почують, &nbsp;не &nbsp;побачать, &nbsp;-<br>\nТобі &nbsp;легше &nbsp;буде.<br>\nТільки &nbsp;вважай, &nbsp;мій &nbsp;соколе,<br>\nНа &nbsp;цісарську &nbsp;плиту<br>\nЩоб &nbsp;ті &nbsp;сльози &nbsp;не &nbsp;капали!<br>\nБо &nbsp;ще &nbsp;будуть &nbsp;бити,<br>\nБудуть &nbsp;бити, &nbsp;Іванчику, &nbsp;-<br>\nА &nbsp;у &nbsp;тебе &nbsp;діти:<br>\nОстануться &nbsp;сиротами<br>\nВ &nbsp;широкому &nbsp;світі.<br>\n<br>\nСвітить &nbsp;місяць &nbsp;серед &nbsp;неба,<br>\nЗіроньки &nbsp;сіяють.<br>\nСтоїть &nbsp;Іван &nbsp;на &nbsp;шельваху,<br>\nДрібний &nbsp;лист &nbsp;читає;<br>\nДалекий &nbsp;лист, &nbsp;пани-браття, &nbsp;-<br>\nЗ &nbsp;дому, &nbsp;з &nbsp;Буковини.<br>\nПослухаймо, &nbsp;що &nbsp;там &nbsp;пише<br>\nЙого &nbsp;Катерина!<br>\n\"Прощай &nbsp;мене, &nbsp;мій &nbsp;Іване,<br>\nДруже &nbsp;мій, &nbsp;козаче,<br>\nТа &nbsp;й &nbsp;не &nbsp;журись.. &nbsp;бо &nbsp;ти &nbsp;мене<br>\nБільше &nbsp;не &nbsp;побачиш.<br>\nНе &nbsp;побачиш, &nbsp;мій &nbsp;голубе!<br>\nЯ &nbsp;іду &nbsp;до &nbsp;бога,<br>\nДо &nbsp;діточок &nbsp;своїх &nbsp;любих &nbsp;-<br>\nДо &nbsp;Василька &nbsp;мого,<br>\nДо &nbsp;Штефанка! &nbsp;Іваночку,<br>\nЯк &nbsp;він &nbsp;тя &nbsp;багато<br>\nНагадував, &nbsp;часуючи!<br>\n\"А &nbsp;де, &nbsp;- &nbsp;каже, &nbsp;- &nbsp;тато?<br>\nДе &nbsp;батечко &nbsp;мій &nbsp;єдиний?<br>\nА &nbsp;ти &nbsp;все &nbsp;гулила,<br>\nЩо &nbsp;він &nbsp;хлібця &nbsp;нам &nbsp;принесе,<br>\nА &nbsp;мені &nbsp;знов &nbsp;брилю<br>\nЗ &nbsp;шовковов &nbsp;політичков,<br>\nШтефанкові &nbsp;шапку<br>\nТа &nbsp;й &nbsp;пишного &nbsp;соловейка,<br>\nЩо &nbsp;співає!.. &nbsp;Мамко,<br>\nА &nbsp;Штефан &nbsp;де?.. &nbsp;де &nbsp;Штефанко?<br>\nУмер &nbsp;- &nbsp;не &nbsp;ждав &nbsp;тата?\"<br>\n\"Не &nbsp;ждав, &nbsp;синку, &nbsp;- &nbsp;попа &nbsp;дождавсь\".<br>\n\"Отой &nbsp;боротатий,<br>\nЩо &nbsp;так &nbsp;гарно &nbsp;йому &nbsp;співав?\"<br>\n\"Той, &nbsp;моє &nbsp;кохання!\"<br>\n\"А &nbsp;мені &nbsp;він &nbsp;заспіває?<br>\nТа-бо &nbsp;не &nbsp;плач, &nbsp;мамо!<br>\nКажи: &nbsp;мені &nbsp;заспіває?\"<br>\n\"Заспіває, &nbsp;синку!..\"<br>\nТа &nbsp;й &nbsp;заспівав... &nbsp; &nbsp;Іваночку...<br>\nДруже &nbsp;мій &nbsp;єдиний, &nbsp;-<br>\nА &nbsp;від &nbsp;тебе &nbsp;ні &nbsp;словечка!<br>\nЩо &nbsp;я &nbsp;не &nbsp;ходила<br>\nНа &nbsp;ту &nbsp;пошту!.. &nbsp;нема &nbsp;нічо.<br>\nО, &nbsp;друже &nbsp;мій &nbsp;милий,<br>\nТи &nbsp;нас &nbsp;забув, &nbsp;відцурався? &nbsp;-<br>\nЯк &nbsp;сам &nbsp;собі &nbsp;знаєш...<br>\nБудь &nbsp;щасливий &nbsp;в &nbsp;сему &nbsp;світі!<br>\nЯ &nbsp;тебе &nbsp;прощаю<br>\nЦілим &nbsp;серцем, &nbsp;Іваночку!<br>\nЯ &nbsp;буду &nbsp;молити<br>\nГарнішої &nbsp;долі-щастя<br>\nТобі &nbsp;з &nbsp;того &nbsp;світа.<br>\nТа &nbsp;не &nbsp;журись, &nbsp;минулося!<br>\nЖурба &nbsp;не &nbsp;поможе.<br>\nТака, &nbsp;мабуть...\" &nbsp;- &nbsp;Не &nbsp;дочитав.<br>\n- &nbsp;Боже &nbsp;милий, &nbsp;боже!!! &nbsp;-<br>\nЯк &nbsp;не &nbsp;крикне!.. &nbsp;Загриміло...<br>\nВсі &nbsp;мури &nbsp;лунають...<br>\nІваночку, &nbsp;Іваночку!..<br>\nНемає, &nbsp;немає!..<br>\n<br>\nА &nbsp;ти &nbsp;спочиваєш, &nbsp;наш &nbsp;вічний &nbsp;пане!<br>\nЯк &nbsp;серце &nbsp;вбиваєсь &nbsp;- &nbsp;до &nbsp;тебе &nbsp;не &nbsp;чуть;<br>\nТебе &nbsp;зачинили &nbsp;за &nbsp;золоту &nbsp;браму,<br>\nА &nbsp;нас &nbsp;твої &nbsp;німці &nbsp;катують &nbsp;та &nbsp;б'ють.<br>\nАбо &nbsp;щоб &nbsp;нехати &nbsp;пекельної &nbsp;муки,<br>\nСами &nbsp;ся &nbsp;вбиваєм, &nbsp;- &nbsp;нема &nbsp;що &nbsp;робить...<br>\nЩаслива &nbsp;та &nbsp;хвиля, &nbsp;щаслива &nbsp;розлука!<br>\nЯкий &nbsp;світ &nbsp;цей &nbsp;красний &nbsp;- &nbsp;не &nbsp;хочеться &nbsp;жить.<br>\nНехай &nbsp;нажиються &nbsp;ті &nbsp;пани &nbsp;неситі,<br>\nНехай &nbsp;нажиється, &nbsp;хто &nbsp;душу &nbsp;продав!<br>\nА &nbsp;ми &nbsp;глядім &nbsp;смерті, &nbsp;ми &nbsp;горем &nbsp;убиті!..<br>\nУсі &nbsp;в &nbsp;єго &nbsp;діти, &nbsp;лиш &nbsp;нас &nbsp;понехав!<br>\nА &nbsp;сам &nbsp;спочиває... &nbsp;Не &nbsp;славная &nbsp;слава,<br>\nВеликий &nbsp;наш &nbsp;князю! &nbsp;Чи &nbsp;не &nbsp;ме &nbsp;давить<br>\nЛицарськую &nbsp;скраню &nbsp;коруна &nbsp;кривава,<br>\nСльозами &nbsp;убрана?.. &nbsp;Не &nbsp;мені &nbsp;судить<br>\nХриста &nbsp;твого, &nbsp;святий &nbsp;боже!<br>\nЯ &nbsp;більше &nbsp;не &nbsp;буду.<br>\nТа &nbsp;й &nbsp;за &nbsp;віщо? &nbsp;Що &nbsp;він &nbsp;винен? &nbsp;-<br>\nЛюди, &nbsp;люди, &nbsp;люди!\n\n\n<br><br>\n"
}